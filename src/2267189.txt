 ПП.58. Наведіть структурну схему ЕОМ, поясніть принцип її роботи. Дайте характеристику внутрішніх пристроїв комп'ютера. Сформулюйте перспективи розвитку обчислювальної техніки.1. Структурна схема ЕОМ У червні 1945 р. Джон фон Нейман - член групи Мочлі й Екерта під­готував звіт «Попередня доповідь про машину Едвак», у якому описав не тільки структуру машини Едвак, але й загальну логічну структуру комп'ютера. У цьому звіті автор виокремив і детально описав ключові компоненти цієї структури, пізніше названої «архітектурою фон Нейма­на» сучасного комп'ютера. За фон Нейманом, щоб комп'ютер був ефективним і універсальним інструментом, він має включати такі компоненти:арифметико-логічний пристрій;пристрій керування;запам'ятовувальний пристрій чи пам'ять;пристрої введення-виведення інформації. Логічну схему комп'ютера зображено на рис. 1 (суцільні лінії - керувальні зв'язки, переривчасті - інформаційні).^ Рис. 1. Логічна схема комп'ютераАрифметико-логічний пристрій виконує арифметичні та логічні пере­творення даних, що надходять до нього.Пристрій керування автоматично керує процесом оброблення інфор­мації, посилаючи всім іншим пристроям сигнали про виконання тих чи інших дій. Сукупність арифметико-логічного пристрою та пристрою керування називають процесором.Пам'ять зберігає інформацію, передану з інших пристроїв (зокрема, пристроїв уведення), і видає інформацію іншим пристроям комп'ютера, включаючи пристрої виведення. Пам'ять комп'ютера складається з великої кількості пронумерованих комірок, в кожній з яких можуть знаходитись або дані, що обробляють­ся, або інструкції програм. Спочатку за допомогою якогось зовнішнього пристрою в пам'ять комп'ютера вводиться програма. Пристрій управлін­ня зчитує вміст комірки пам'яті, в якій знаходиться перша інструкція (ко­манда) програми, і організує її виконання. Як правило, після виконання ко­манди пристрій управління починає виконувати команду з комірки пам'я­ті, що знаходиться безпосередньо за коміркою, в якій міститься виконана команда. Але цей порядок можна змінити за допомогою команд передачі управління (переходу), що дозволяє створювати складні програми. Таким чином, пристрій управління виконує інструкції програми авто­матично, без втручання людини. Він може обмінюватись інформацією з оперативною пам'яттю та зовнішніми пристроями комп'ютера.^ Пристрої введення і виведення служать для введення даних у машину, виведення результатів і, в разі потреби, для керування процесом оброб­лення інформації. Джон фон Нейман також відзначав, що комп'ютер має працювати з двійковими числами, бути електронним, а не механічним пристроєм, і виконувати операції послідовно одну за одною. Принципи, сформульо­вані фон Нейманом, стали загальноприйнятими. Більшість сучасних комп'ютерів в основних рисах відповідають принципам, викладеним фон Нейманом, хоча їх схеми трохи відрізняються від наведеної вище. Зокрема, арифметико-логічний пристрій і пристрій керування, як прави­ло, об'єднуються в один пристрій - центральний процесор. Окрім того, багато швидкодіючих комп'ютерів здійснюють паралельну обробку да­них на декількох процесорах.^ 2. Характеристика внутрішніх пристроїв комп'ютера2.1 Материнська платаМатеринська плата- це основний пристрій комп'ютера, що передусім визначає його продуктивність. Материнська плата містить такі основні компоненти:шини;базову систему введення-виведення - BIOS (Basic Input/Output System);кеш-пам'ять;системні ресурси.Шини (bus) - це сукупності ліній (провідників на материнській платі), по яких паралельно й одночасно обмінюються даними компоненти і при­строї комп'ютера. Шину призначено для обміну даними між двома і більше пристроями. Шину, що сполучає тільки два пристрої, називають портом. Шина має власну архітектуру, що містить такі компоненти:контролер шини;лінії для обміну даними (шини даних);лінії для адресації даних (шини адреси);лінії для керування даними (шини керування). На материнській платі вбудовано такі шини:системна шина, чи шина процесора - для пересилання даних про­цесору й одержання даних від процесора;шина кеш-пам'яті - для обміну інформацією між процесором і кеш-пам'яттю;шина пам'яті - для обміну інформацією між оперативною пам'ят­тю і процесором;шини введення-виведення (локальні та стандартні шини). Чим вища розрядність шини даних, тим більше даних можна передавати за визначений проміжок часу і тим вища продуктивність комп'ютера. Якщо перші IBM-сумісні комп'ютери мали 8-розрядну шину даних, то комп'юте­ри з процесорами сім'ї Pentium мають уже 64-розрядну шину даних. На материнську плату зазвичай виводять такі розняття:гніздо для підключення процесора;розняття (слоти) для установлення модулів оперативної пам'яті (кількість і тип розняттів залежать від типу материнської плати);розняття для підключення нагромаджувачів жорстких дисків, дис­ководів CD і DVD по інтерфейсах АТА і Serial ATA;розняття для підключення дисковода гнучких дисків;розняття (слот) для підключення відеокарти по інтерфейсу AGP;розняття (слоти) для установлення карт розширення по інтерфейсуPCI  та ISA (у старих платах);розняття для підключення зовнішніх пристроїв ;розняття для підключення електроживлення.2.2 Центральний процесор Процесор - це пристрій, що поєднує виконання арифметичних і логіч­них операцій, пов'язаних з керуванням роботою комп'ютера чи його окре­мих пристроїв. Процесор, що виконує збережувані в оперативній пам'яті команди і керує роботою всього комп'ютера, називають центральним, або головним процесором - CPU (Central Processing Unit). Слід зазначити, що деякі пристрої сучасних комп'ютерів (наприклад, звукова карта) для збільшення швидкодії можуть мати власні спеціалізовані процесори. На­далі під процесором будемо розуміти центральний процесор комп'ютера. Центральні процесори для IBM-сумісних настільних комп'ютерів ви­готовляють фірми Intel, AMD і VIA. Процесори з однаковою чи майже однаковою архітектурою утворюють сім "і процесорів (під архітектурою процесора розуміють його структуру і склад компонентів). Перший процесор Intel - Intel 4004 (1971 p.) був чотирирозрядним процесором з тактовою частотою 400...800 кГц . Він містив 2300 транзисторів і адресував пам'ять ємністю до 640 байт. Цей процеcoр використовувався в калькуляторах. Новим етапом у проектуванні і виробництві процесорів став процесор Pentium (1993 p.). Тепер виготовляють тільки процесори сім'ї Pentium IV. Тактова частота першої моделі Pentium становила 66 МГц; частоту останніх моделей Pentium IV збільшено до 3,4 ГГц, а кількість транзисторів - з 3,1 до 178 млн. У процесорах сім'ї Pentium використовується 64-роз-рядна шина даних; ємність адресованої пам'яті збільшилася до 64 Гбайт. Процесори AMD - це простіші і дешевші аналоги (клони) процесорів фірми Intel. Так, 32-розрядні процесори AMD Athlon XP і AMD Athlon MP є аналогами відповідно Pentium 4 і Хеоn. 32-розрядні процесори, які виготовляє корпорація ^ VIA Technologies за 0,13-мікронною технологією, відрізняються малими розмірами і низьким енергоспоживанням. Процесор VIA СЗ (спадкоємець процесорів фірми Cyrix - колишнього конкурента фірми Intel), тактова частота якого до 1,4 ГГц , процесор VIA Antaur, тактова частота якого близько 1,2 ГГц, призначені для використання в невеликих настільних і портативних комп'ютерах з підвищеними вимогами до захисту оброблення даних. Останнім часом набули поширення багатопроцесорні комп 'ютери, тобто комп'ютери, які містять кілька процесорів (зазвичай це потужні сервери). Функціонування багатопроцесорної системи потребує виконання та­ких умов:материнська плата має підтримувати кілька процесорів, тобто мати додаткові розняття для установлення процесорів і відповідний набір мікросхем;процесор має працювати в багатопроцесорній системі;операційна система має підтримувати декілька процесорів (такими операційними системами є Windows NT/XP і Unix).  Багатопроцесорна система найбільш ефективна у випадках, коли вона використовується багатозадачними операційними системами і приклад­ними програмами, створеними за допомогою спеціальних засобів, що до­зволяють виконувати паралельне оброблення даних. У процесі одночасної роботи декількох процесорів операційна систе ма розподіляє різні задачі між процесорами. Існують два режими роботи багатопроцесорних систем - асиметричний і симетричний.^ У режимі асиметричного оброблення один процесор виконує тільки задачі операційної системи, а решта процесорів реалізовують прикладні програми.У режимі симетричного мультиоброблення - SMP (Symmetric Multi-Processing) задачі операційної системи і користувацькі прикладні зада­чі може виконувати будь-який процесор залежно від його завантаження. Цей режим більш продуктивний і тому його використовують для біль­шості багатопроцесорних систем.2.3. Внутрішня пам'ять До внутрішньої пам'яті комп'ютера належать:оперативна, чи системна пам'ять (RAM);пам'ять BIOS (ROM BIOS);пам'ять пристроїв комп'ютера. За способом зберігання даних пам'ять поділяють на тимчасову енергозалежну і постійну енергонезалежну пам'ять. В оперативну пай 'ять завантажуються як системні програми, зокрема модулі операційної системи, так і прикладні програми користувачів. Будь-яку програму можна виконувати тільки з оперативної пам'яті. Історично оперативну пам'ять називають пам'яттю з довільним доступом RAM (Random Access Memory) на відміну від зовнішньої пам'яті з послідовним доступом SAM (Serial Access Memory), реалізованої на магнітній стрічці. Оперативна пам'ять - це енергозалежна пам'ять, тобто після ви­мкнення електроживлення її вміст губиться. Оскільки в момент увімкнен­ня комп'ютера оперативна пам'ять порожня, комп'ютер починає заванта­жуватися з програми, розміщеної в енергонезалежній пам 'яті BIOS. Існує два різновиди енергозалежної пам'яті: динамічна і статична.^ Динамічну оперативну пам 'ять DRAM (Dynamic RAM) побудовано на мікросхемах, що потребують періодичного відновлення (регенерації) інформації в них, щоб уникнути втрат. Запам'ятовувальний елемент у статичній пам'яті з довільніш досту­пом SRAM(Static RAM) виконано на транзисторах (від 4 до 6 транзисторів), що забезпечують (на відміну від динамічної пам'яті) майже необмежений час зберігання даних за дуже малих витрат електроенергії. Крім того, швид­кість зчитування-записування даних у статичній пам'яті вища, ніж у дина­мічній. Постійна пам'ять NVRAM (Non Volatile RAM) не має потреби в елек­троживленні для зберігання даних. Залежно від форм-фактора розрізняють такі види модулів пам'яті:SIMM-модулі;DIMM-модулі;SODIMM-модулі;RIMM-модулі. Перші модулі пам'яті назвали однорядними модулями пам'яті -SIMM-модулями (Single In-line Memory Module), оскільки електричні кон­такти зі слотом з обох боків карти попарно з'єднувалися між собою, тоб­то фактично були однобічними. Для установлення мікросхем на карту використовували корпуси SOJ. Перші модулі були 30-контактними, по­тім стали випускати 72-контактні SIMM. Ці модулі розміром 10,8x2,54 см тривалий час вважалися стандартними елементами пам'яті в комп'ютерах, однак останнім часом їх замінили DIMM-модулями. На відміну від модулів SIMM, дворядні модулі пам'яті - модулі ^ DIMM (Dual In-line Memory Modules) мають електрично незалежні контакти по обидва боки розняттів. Найпоширеніші 168-контатні 64-розрядні модулі DIMM мають по 84 контакти з кожного боку і два ключі. Модуль DIMM малого розміру (6,67 х 2,54 см) - модуль SODIMM (Small Outline DIMM) призначено для портативних комп'ю­терів; він містить 144 контакти.  Модуль пам'яті фірми ^ Rambus - модуль RIMM (Rambus In-line Memory Module)  має такі самі розміри, що й DIMM-модулі, але міс­тить 232 контакти і має інше розміщення ключа. Оскільки зі збільшенням ступеня мініатюризації мікросхеми пам'яті стали сильно нагріватися, їх почали укладати в спеціальні тепловідвідні корпуси.^ 3. Перспективи розвитку обчислювальної техніки Комп'ютери змінять наше повсякденне життя і дозволять робити біль­ше за значно менший час. З'являться служби, які будуть передбачати і по­вністю задовольняти потреби споживачів. Вартість доступу до Internet впаде практично до нуля в більшій части­ні Європи і Північної Америки; для інших країн підключення до мережі стане можливим в міру того, як стануть доступними нові засоби, наприк­лад технології PDSL (Power Digital Subscriber Line - Потужна цифрова абонентська лінія). Це дозволить країнам зменшити інвестиції в інфра­структуру для підтримки електронних комунікацій. Компанія Bell South готує до випуску так звану пасивну оптичну ме­режу (Pasive Optical Network - PON), яка вже використовується в США (м. Атланта, штат Джорджія) і пропонує своїм абонементам пропускну здатність в 100 Мбіт/с. Новий стандарт не потребує встановлення на сто­роні клієнта активних мережних компонентів. Зросте значення і безпровідних засобів зв'язку, що зменшує залеж­ність користувачів від місця проживання, а також пристроїв, що викорис­товуються і їх супроводжуючого програмного забезпечення. Дуже важли­во те, що пропускну здатність можна буде налаштовувати, і кожен корис­тувач зможе отримати потрібну для себе швидкість передачі. Стандарт QoS стане безумовним стандартом Internet, а рівень сервісу буде визнача­тися контрактом, який укладатиметься між користувачем і провайдером доступу до Internet. Телебачення і радіо в найближчій перспективі становитимуть собою ще один набір пакетів в Internet. Вони не зникнуть зовсім, але форма розповсюдження сигналу (радіохвилі) зміниться. Замість антени для при­йому телеканалів буде використовуватись широкосмугове підключення до Internet. Те саме відбудеться з радіо, де вже сьогодні подібні послуги Internet користуються великим попитом. З переміщенням радіо і телеба­чення в Internet звільняться ефірні частоти, що ними займалися, для ви­користання новими видами пристроїв, які обмінюються інформацією по безпровідних каналах зв'язку. Комп'ютеризація не обійде стороною й іншу побутову техніку. Вже сьогодні сучасні моделі побутової техніки оснащені комп'ютерними мікросхемами. Наступним логічним кроком буде їх об'єднання в ло­кальну мережу. Дуже добре керувати всіма цими пристроями з одного центрального пункту, хоча щось все-те таки доведеться робити руками (наприклад, ставити і виймати посуд із машини для миття посуду). Крім того, можна буде точно знати, скільки електроенергії споживає пральна машина під час прання. Це стане особливо важливим, коли будуть роз­винуті енергокомунікації.  Щоби зберегти конфіденційність і гарантувати, що сторонні не змо­жуть підключати або відключати електронні пристрої, у будинках клі­єнтів будуть розроблені нові типи брандмауерів, які нададуть клієнтам захищений віддалений доступ до пристроїв і можливість блокування до­ступу всім решта. Звідси ставиться вимога розробки нових форм аудентифікації, які не дозволять порушникам видавати себе за когось іншого. Вже сьогодні зрозуміло, що майбутнє за комбінацією цифрових і біо­метричних способів аудентифікації і авторизації. Через 10-15 років буде впроваджена біоцифрова форма доступу до помешкань клієнтів, машин і всього решта, що підлягає захисту від вторгнення інших. Майбутнє Internet тісно пов'язане з новими технологічними досягнен­нями і змінами в моделях ведення бізнесу. В стадії розробки знаходяться декілька програм, призначених створити нові Internet-технології. В то­му числі американський проект Internet 2, мета якого - створення нової інфраструктури, яка дозволить об'єднати в єдину мережу всі пристрої людського помешкання і всі типи медіа в єдиний медіацентр. World Wide Web, яка сьогодні домінує в електронному бізнесі, збіль­шить рівень інтерактивності і мультимедійності. Множина сервісів Internet вже стала частиною WWW. Такі послуги, як колективні елек­тронні календарі, чати і групи новин, об'єднуються на Web-платформі, полегшуючи інтеграцію з іншими типами сервісів.  Наступне покоління Internet принесе з собою ще більше прямої і по­хідної реклами разом з новими каналами її розповсюдження. Приблизно те ж саме відбудеться і з радіо. Якщо під час прослухо-вування клієнту сподобається та чи інша музична композиція, клацнув­ши по відповідній кнопці, він тут же потрапить на Web-сайт виконавця, взнає все, що його цікавить, і при бажанні зможе замовити твір, що спо­добався. Радіо і телебачення будуть безперервно транслювати свої пере­дачі через Internet.

