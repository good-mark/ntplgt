

	 Всесвітній банк - www.worldbank.org
	 

 






Миколаїв-2012
					 
 Укладач:
  
 Ткаліч Т.І. – к.е.н., доцент кафедри міжнародної економіки та економічної теорії МНУ імені В.О. Сухомлинського
  
 Рецензенти:
  
 Гончаренко І.В. – д.е.н., професор кафедри світового сільського господарства та зовнішньоекономічної діяльності Миколаївського державного аграрного університету
  
 Січко А.В. – к.е.н., в.о.доцента кафедри міжнародної економіки та економічної теорії МНУ імені В.О. Сухомлинського
  
 Затверджені і рекомендовані до видання рішенням кафедри міжнародної економіки та економічної теорії протокол № 9 від 24.04.12р.
  
  
 Рекомендовано до друку Вченою радою Факультету економіки Миколаївського національного університету імені В.О. Сухомлинського протокол №10 від 15.05.12р.
  
 ЗМІСТ
 1. Загальні положення 4
 2. Основні вимоги до написання курсової роботи 4
 3. Основні етапи виконання курсової роботи та її захист 5
 4. Вимоги до оформлення курсової роботи 8
 5. Рекомендовані джерела 12
 6. Список використаних джерел 13
 Додаток А Тематика курсових робіт 14
 Додаток Б Порядок оформлення використаних джерел 15
 Додаток В Титульний лист 19
 Додаток Д Зміст роботи 20
  
 1. ЗАГАЛЬНІ ПОЛОЖЕННЯ
  
  
 Курсова робота є важливою формою самостійного вивчення міжнародної економічної діяльності України. Вивчення дисципліни формує у студентів здатність до самостійних суджень, допомагає оволодіти науковими методами пізнання дійсності, формує теоретичну і практичну основу для оновлення всіх сфер життєдіяльності суспільства. Курсова робота виконується з метою закріплення, поглиблення і узагальнення знань, одержаних студентами за час навчання та їх застосування до комплексного вирішення конкретного фахового завдання.
 Написання курсової роботи є одним із засобів підвищення ефективності вивчення міжнародної економічної діяльності України, стимулює розвиток творчого мислення та підвищує навички самостійної науково-дослідницької роботи, надає можливість використати отриманні знання на практиці.
 Виконання курсової роботи сприяє поглибленню вивчення класичних творів економічної теорії, міжнародної економіки та міжнародної економічної діяльності України, державних законодавчих актів й програмних документів, наукових праць вітчизняних та зарубіжних економістів, статистичних, фактичних матеріалів.
	
 Курсова робота є ефективною формою поглиблення інтенсивного вивчення міжнародної економічної діяльності України. Написання її має на меті вихід за рамки підручника, вимагає дослідження певної проблеми, що базується на ознайомленні, аналізі та узагальненні широкого кола додаткової монографічної, періодичної, учбово­-методичної літератури. Результати конкретного дослідження виносяться на прилюдний захист. Такий підхід забезпечує не лише добре володіння теоретичним матеріалом, а й виробляє вміння відстоювати свої переконання, наукові погляди, пов'язати загальні теоретичні положення з сучасністю, профілем своєї майбутньої спеціальності.
 В процесі захисту курсової роботи студенти вчаться стисло й доступно викладати основні результати дослідження, виробляти в собі навички публічного виступу й ведення наукової полеміки. Такі здобутки допомагають при самостійній підготовці доповідей, рефератів й публічних виступів, формують необхідні якості для участі в творчих дискусіях.
  
 2. ОСНОВНІ ВИМОГИ ДО НАПИСАННЯ КУРСОВОЇ РОБОТИ
  
 Успішне виконання курсової роботи багато в чому залежить від того, наскільки чітко студент уявляє основні вимоги, які ставляться до написання роботи. Ці вимоги відносяться перш за все до теоретичного рівня роботи, її змісту, структури, обсягу, форми викладання матеріалу, а також її оформлення.
 Курсова робота виконується державною мовою на одну з тем, затверджених кафедрою. Тематика курсових робіт наведена в додатку А. Робота повинна бути виконана та представлена на кафедру до встановленого терміну (як мінімум за два тижні до захисту).
 Виконання роботи починається зі складання плану, який узгоджується з науковим керівником. У процесі роботи над літературою план курсової роботи може бути змінений.
 Робота повинна складатися зі вступу, основної частини (теоретичного, аналітичного і прогнозного розділів), висновків, списку використаних джерел, можливого додатку (таблиць, схем, діаграм, зразків нормативних документів тощо).
 У вступі (до 3 сторінок) розглядається актуальність обраної теми, її наукове значення і місце в курсі міжнародної економіки, зв'язок з іншими проблемами міжнародної економічної діяльності України, ступінь її наукової розробки, визначаються дискусійні аспекти теми, статистична та фактологічна база дослідження, визначається предмет дослідження, коло питань, що будуть аналізуватися в основній частині роботи, визначається мета і конкретні завдання, методологічна основа дослідження, практичне значення досліджуваної теми, конкретизуються методи і способи вирішення поставлених завдань.	
	
		
			Загрузка...
		
		
	
 В основній частині (до 50 сторінок), яка звичайно складається з трьох розділів, що в свою чергу поділяються на відповідні параграфи.
 У теоретичному розділі ( 16 - 17 сторінок) надається характеристика процесу, явищу або проблемі, що досліджується; існуючі точки зору і основні теоретичні положення, що описують і пояснюють економічну сутність обраних для аналізу процесів, явищ або проблем. Глибина та направленість розкриття проблеми, що досліджується, багато в чому залежить від дотримання таких методичних принципів в економічної теорії як історичний підхід до аналізу економічних явищ та процесів; єдність історичного та логічного; нерозривний зв’язок теорії з практикою; застосування системного, структурно-функціонального методів дослідження тощо.
 У аналітичному розділі (16 - 17 сторінок) має включати аналіз існуючого стану економіки держави, галузі виробництва або підприємства, яке здійснює зовнішньоекономічну діяльність або займається міжнародною діяльністю, обґрунтовані пропозиції щодо удосконалення даних напрямків діяльності. Вона може бути присвячена аналізу окремих операцій і елементів виробництва і управління, а також носити узагальнюючий (теоретичний) характер з аналізом статистичних даних на макрорівні. Аналіз проводиться на основі фактичного матеріалу, зібраного студентом на підприємствах різних форм власності протягом практики, статистичних даних.
 У прогнозному розділі (16 - 17 сторінок) студент доповнює викладені у першому розділі основні теоретичні положення аналізом сучасного конкретного економічного матеріалу, розглядає певні точки зору стосовно обраної проблеми, обґрунтовує власні погляди, відповідає на питання, поставлені у вступі.
 Кожний розділ повинен закінчуватись короткими висновками та пропозиціями автора щодо проблеми, яка аналізується.
 Робота повинна бути доповнена і проілюстрована таблицями, діаграмами, графіками з відповідним аналізом автора тощо.
 У висновках (до 3 сторінок) необхідно зробити певні узагальнення у вигляді коротких тез, викласти основні висновки, практичні рекомендації та пропозиції, до яких дійшов автор при дослідженні обраної теми. Висновки не повинні містити нового матеріалу, який не був викладений в основній частині.
 Однією з найважливіших вимог до курсової роботи є її самостійне, творче виконання. Зміст роботи повинен логічно й повністю розкривати всі питання плану, відповідати темі дослідження. Робота пишеться простою, зрозумілою мовою. Речення мають бути якомога короткими. Весь текст курсової роботи треба висловлювати від себе, своїми словами. Слід уникати "книжкових" висловлювань, плутаних фраз, штампованих висловів, застосування великої кількості та довгих цитат. Студент повинен самостійно формувати власні думки, не допускати повторень, стежити, щоб в роботі не було протиріч між окремими теоретичними положеннями та цифрами і практичним матеріалом, що наводяться. Потрібно уважно слідкувати, щоб робота не носила поверховий, "описовий" характер. Неможливим є несамостійне виконання курсової роботи, коли її текст частково або повністю переписується з підручників, журнальних статей, брошур, коли вона занадто загромаджена цитатами, прикладами, фактами, цифровим матеріалом без будь-якого аналізу, висновків.
 Необхідно дотримуватися коректності у веденні дискусії з іншими авторами, матеріал яких використовується в роботі.
  
 3. ОСНОВНІ ЕТАПИ ВИКОНАННЯ КУРСОВОЇ РОБОТИ ТА ЇЇ ЗАХИСТ
  
 Написання курсової роботи вимагає певної системи.
 Першим етапом є вибір теми. Тема роботи обирається самостійно з тематики, що затверджена кафедрою. Після визначення теми дослідження студент знайомиться з матеріалом, що стосується теми курсової роботи. Ознайомлення слід починати з перегляду відповідних розділів підручників, власних конспектів лекцій по темі роботи. При цьому необхідно уяснити найбільш узагальнюючі, уточнені положення з проблеми, що аналізується. Після загального ознайомлення з темою дослідження складається попередній план курсової роботи. Складений на даному етапі план роботи є важливим показником вивчення студентом основної літератури, його вміння виділити головне, суттєве в проблемі. Слід мати на увазі, що всі питання плану повинні являти собою єдине ціле, систему, в якій кожний наступний пункт був би розвитком й доповненням попереднього. Вважається неправильним, коли один параграф (пункт) призначений головному, суттєвому питанню теми, а інші - малозначущим, другорядним, що мають часткове значення. Формулювання питань плану (змісту роботи) не повинно дублювати назву теми роботи.
 Наступним етапом є складання списку літератури (бібліографії) дослідження.
 Для складання бібліографії, підбору необхідних книжок і статей слід використовувати систематичні та предметні (тематичні) каталоги бібліотек, а також огляди змісту економічних журналів та тижневиків, що друкуються в останніх числах часописів за декілька попередніх років. Бажаним було б використання іноземних джерел. Список літератури має включати не менше 25 назв.
 Складання бібліографії доцільніше розпочати з робіт, надрукованих у поточному році, поступово переходити до творів, надрукованих у попередні роки.
 Велике значення має правильне оформлення виписок з проробленої літератури, тобто коротких записів текстів з книжок або періодичних видань. Виписи можуть бути дослівними (цитати) або "вільним", коли автор викладає «думки» з тексту власними словами. Роблячи виписки, необхідно вказувати джерело користування, а при написанні тексту курсової роботи уважно слідкувати, щоб посилання на нього було правильним. Виписки рекомендується робити на одній стороні аркушу або спеціальної картки, що значно полегшує й прискорює систематизацію матеріалу. Опис літературного джерела, що використовується, необхідно робити за загальноприйнятою формою (додаток Б).
 Однією з форм роботи над літературними джерелами є збір та обробка фактів і статистичних даних. З усіх фактів і цифр, які є в літературі, що вивчається, слід виписувати лише ті, які мають безпосереднє відношення до теми роботи. При цьому слід не лише відбирати цифри та факти, але й узагальнювати дані з різних джерел, співставляти їх, порівнювати та аналізувати. Цифровий матеріал, що використовується в роботі, повинен бути співставленим. Зібраний матеріал потрібно згрупувати і, якщо потрібно, скласти таблицю. Таблиці повинні бути не громіздкими, зручними та зрозумілими для огляду та аналізу. Також бажано складати та використовувати графіки, діаграми, схеми, що дозволяють більш наочно ілюструвати соціально-економічні процеси та закономірності, які аналізуються в роботі.
 Результатом вивчення та осмислення спеціальної літератури з теми дослідження повинно стати відпрацювання чіткої логіки курсової роботи й складання її остаточного, уточненого плану (змісту), який в обов'язковому порядку затверджується науковим керівником.
 У відповідності з планом студентом пишеться чорновий варіант роботи, який надається науковому керівнику для попереднього рецензування.
 Враховуючи зауваження, студент пише чистовий, остаточний варіант тексту роботи, правильно його оформлюючи.
 Належним чином оформлена курсова робота повинна бути здана на кафедру за два тижні до захисту роботи.
 Здані на кафедру роботи рецензуються науковим керівником і разом з письмовою рецензією повертаються студенту. У випадку незадовільної оцінки робота має бути перероблена відповідно до зауважень рецензента і повторно надана на розгляд у зазначений рецензентом термін. У рецензії студент отримує відповідь на питання: як глибоко він розібрався в проблемі, яку досліджував; чи правильно і в повній мірі розкрито зміст теми; чи відповідає зміст роботи складеному плану; як повно і вміло використані наукові і статистичні джерела; який науково-теоретичний рівень дослідження та інші. У кінці рецензії науковий керівник дає попередню оцінку виконаної курсової роботи й вирішує питання про допуск її до захисту. Курсова робота, що отримала позитивну рецензію, допускається до захисту.
 Заключним етапом є захист курсової роботи. Він проходить відкрито в присутності студентів групи, у строки, визначені кафедрою. Під час захисту студент повинен розкрити в своїй доповіді основний зміст розглянутих положень, обґрунтувати свою точку зору по викладеним питанням, звернути увагу на зазначені в рецензії зауваження, відповісти на поставлені керівником, іншими присутніми запитання. Виступ студента повинен бути старанно підготовленим, коротким та зрозумілим (до 5 хв.) у залежності від результатів захисту, попередня оцінка може змінюватися або затверджуватися.
 Результати курсової роботи оцінюються нижченаведеною шкалою оцінювання.
 Шкала оцінювання: національна та ECTS
  Сума балів за всі види навчальної діяльності
   Оцінка ECTS
   Оцінка за національною шкалою
     За розширеною шкалою
   Еквівалент оцінки за п’ятибальною шкалою
    
    
    
   90 - 100
   A
   відмінно
   
   80 - 89
   B
   дуже добре
   4,5
   65 - 79
   C
   добре
   
   55 - 64
   D
   задовільно
   3,5
   50 - 54
   E
   достатньо
   
   35 - 49
   FX
   незадовільно
   
   1 - 34
   F
   неприйнятно
   
                 
 Оцінка «Відмінно»:
 ♦ тема розкрита повністю, текст і доповідь свідчать про засвоєння матеріалу курсу;
 ♦ правильно розкрито зміст понять, закономірностей, економічних взаємозв'язків;
 ♦ відповіді на запитання в ході захисту самостійні, ґрунтуються на знаннях, що вже засвоєні і допоміжної інформації про важливі економічні процеси і проблеми сучасності;
 ♦ правильно виконано аналітичний розділ;
 ♦ відсутні помилки в оформленні.
 Оцінка «Дуже добре»:
 ♦ тема розкрита, доповідь свідчить про засвоєння основного програмного матеріалу і вміння орієнтуватися в ньому;
 ♦ у відповідях на запитання можуть бути окремі неточності;
 ♦ робота свідчить про усвідомлене застосування знань для розв'язання аналітичного завдання;
 ♦ робота охайно оформлена.
 Оцінка «Добре»:
 ♦ тема розкрита, доповідь свідчить про засвоєння основного програмного матеріалу і вміння орієнтуватися в ньому;
 ♦ у відповідях на запитання можуть бути окремі неточності, помилки в тексті;
 ♦ робота свідчить про усвідомлене застосування знань для розв'язання аналітичного завдання;
 ♦ робота охайно оформлена.
 Оцінка «Задовільно»:
 ♦ часткове, неповне висвітлення теми;
 ♦ недостатнє вміння застосовувати теорію для розв'язання практичних завдань;
 ♦ неточність у формулюваннях, поняттях;
 ♦ помилки в тексті;
 ♦ курсова робота в основному виконана, мета досягнута, є розуміння основних положень матеріалу.
 Оцінка «Достатньо»:
 ♦ часткове висвітлення теми;
 ♦ недостатнє вміння застосовувати теорію для аналізу сучасних економічних подій;
 ♦ неточність у формулюваннях, поняттях;
 ♦ помилки в тексті;
 ♦ курсова робота в основному виконана, мета досягнута частково, є розуміння основних положень матеріалу.
 Оцінка «Незадовільно»:
 ♦ не опановано значної частини програмного матеріалу;
 ♦ не проведено аналіз предмету дослідження;
 ♦ не розкрито зміст питань, відсутні знання з теорії основних питань і термінів;
 ♦ відсутнє вміння практично застосовувати теоретичні знання.
 Оцінка «Неприйнятно»:
 ♦ не опановано програмний матеріал;
 ♦ не розкрито зміст питань, відсутні знання з теорії основних питань і термінів;
 ♦ відсутнє вміння практично застосовувати теоретичні знання.
  
 Лише після виконання та позитивного захисту курсової роботи студенти допускаються до складання іспиту з міжнародної економічної діяльності України. Студентам, які не захистили курсову роботу, призначається повторний захист у вказаний термін.
 Найкращі курсові роботи можуть бути рекомендовані до участі у конкурсах (олімпіадах) студентських наукових робіт, виступах на наукових студентських конференціях.
  
  
 4. ВИМОГИ ДО ОФОРМЛЕННЯ КУРСОВОЇ РОБОТИ
  
 Загальні положення
 Курсову роботу студенти виконують державною мовою і подають до захисту у формі рукопису або машинопису (комп'ютерний набір).
 Текст роботи виконують на одній сторінці друкарських листів формату А4 (297x210 мм) залишаючи такі поля: ліве - 30 мм, праве - 10, верхнє - 20, нижнє -25 мм. Робота може бути представлена як в рукописному так і комп’ютерному варіанті (кегель 14, півтора інтервали). Математичні знаки пишуть лише у формулах, а в тексті - словами. Наприклад, такий вираз, як ТС=FС+VС, необхідно писати «... сукупні витрати дорівнюються сумі постійних і змінних витрат". Виняток становлять знаки плюс (+) і мінус (-) у супроводі цифр. Знаки "§" і "%" застосовують у супроводі цифр або літерних знаків, в інших випадках - пишуть словами. Для позначення множини вони не подвоюються, тобто замість виразу "...у §§ 1 і 2 зазначено..." слід писати "...у § 1 і 2 зазначено..." . Також, величини з розмірністю пишуться тільки цифрами, наприклад: запаси сировини на склади 250 кг. Не ставляться перед числом з розмірністю прикметники "в", "у" або знак (+) (-). Числа до десяти при відсутності розмірності пишуть у тексті словами, від 11 і далі - цифрами. Дріб завжди пишуть цифрами.
 Друкарські помилки. Описки і графічні неточності, які виявлялися в процесі написаної роботи, можна виправляти зафарбуванням білою фарбою і нанесенням на тому ж місці виправленого тексту. Допускається не більше двох виправлень на одній сторінці.
 Рубрикація
 Текст курсової роботи студента поділяється на розділи, підрозділи (параграфи) та пункти і підпункти (за необхідністю). Вони розміщуються за логічною послідовністю, мають свій номер і назву, яка розкриває їх зміст.
 Заголовки структурних часток роботи "ЗМІСТ", "ВСТУП", "РОЗДІЛ", "ВИСНОВКИ", "ЛІТЕРАТУРА", "ДОДАТКИ" друкуються великими літерами симетрично до тексту. Заголовки підрозділів друкуються маленькими літерами (крім першої великої) з абзацного відступу. Крапку в кінці заголовку не ставлять. Якщо заголовок складається з двох або більше речень, їх розділяють крапкою. Заголовки пунктів друкують маленькими літерами (крім першої великої) з абзацного відступу в розрядці в підбір до тексту. В кінці заголовка, надрукованого в підбір до тексту, ставиться крапка.
 Відстань між заголовком (за винятком заголовка пункту) та текстом повинна дорівнювати 3-4 інтервали. Кожну структурну частину роботи (розділ) треба починати з нової сторінки.
 До загального обсягу роботи, визначеного порядком, не входять додатки, література, таблиці та рисунки, які повністю займають площу сторінки. Але всі сторінки зазначених елементів роботи підлягають нумерації на загальних засадах.
 Нумерація
 Нумерація сторінок, розділів, підрозділів, пунктів, підпунктів, рисунків, таблиць, формул, посилань на літературні джерела подається у роботі арабськими цифрами без знака "№".
 Першою сторінкою роботи є титульний аркуш, який включають до загальної нумерації сторінок курсової роботи. На титульному аркуші номер сторінки не ставлять, на наступних сторінках номер проставляють у правому верхньому куті сторінки без крапки в кінці.
 Такі структурні частини роботи, як зміст, реферат, перелік умовних позначень, вступ, висновки, пропозиції, література не мають порядкового номеру, хоча всі аркуші, на яких вони розміщені, нумеруються звичайним чином.
 Після слова "РОЗДІЛ" ставиться номер, крапка не ставиться, потім з нового рядка друкується заголовок розділу.
 Підрозділи нумеруються у межах кожного розділу. Номер підрозділу складається з номера розділу і порядкового номеру підрозділу, між якими ставлять крапку. В кінці номера підрозділу повинна стояти крапка. Потім у тому ж рядку стає заголовок підрозділу.
 Пункти і підпункти нумерують за правилами нумерації підрозділів.
 Ілюстрації (фотокартки, креслення, схеми, графіки, карти) і таблиці необхідно подавати в роботі безпосередньо після тексту, де вони згадані вперше, або на наступній сторінці. Таблицю, рисунок або креслення, розміри якого більше формату А4 враховують як одну сторінку і розміщують у роботі, де вони згадані вперше, або в додатку.
 Ілюстрації позначають словом "Рис." і нумерують послідовно в межах всієї роботи - наскрізна нумерація (за винятком таких у додатках).
 Таблиці нумерують за наскрізним типом (за винятком таблиць у додатках) в правому верхньому куті над відповідним заголовком таблиці, наприклад:
 Таблиця 1.1
 Тенденція розвитку видів рекламного бізнесу в Україні
   
    
    
    
    
    
  У випадку перенесення таблиці на наступну сторінку спочатку пишуть у правому верхньому куті, над таблицею слова: "Продовження табл. 1.1".
 Формули у курсовій роботі нумеруються за наскрізним типом у круглих дужках біля правого берега аркуша на рівні відповідної формули.
 Примітки до тексту і таблиць, в яких вказують довідкові і пояснювальні дані, нумерують послідовно в межах однієї сторінки. Якщо приміток на одному аркуші декілька, то після слова "Примітки" ставлять двокрапку, наприклад:
 Примітки:
 1.....................
 2.....................
 Якщо є одна примітка, то її не нумерують і після слова "Примітка" ставлять крапку.
 Ілюстрації
 Ілюстрації мають відповідати тексту, а текст - ілюстрації. Їх розміщують для покращення сприйняття текстової частини роботи, без завантаження змісту надлишковою і допоміжною інформацією.
 Назви ілюстрацій розміщують після їхніх номерів. При необхідності ілюстрації доповнюють пояснювальними даними.
 Підпис під ілюстрацією звичайно має чотири основних елементи:
 - найменування графічного сюжету, що позначається скороченим словом "Рис";
 - порядковий номер ілюстрації, який вказується без знаку номера арабськими цифрами;
 - тематичний заголовок ілюстрації, що містить текст із якомога стислою характеристикою зображеного.
 Основними видами ілюстративного матеріалу у курсових роботах є: схема, діаграми, графік.
 Посилання на ілюстрації мають бути по тексту до власно ілюстрації без виділення самостійних фраз - посилань у вигляді окремих речень. Бажаною формою є розміщення посилань по тексту у реченнях у круглих дужках: "... (рис. 1)...", або зворот типу: "... як це видно з рис. 1..." чи "... як це показано на рис. 1...".Ілюстрації виконують чорнилом, тушшю або пастою чорного кольору на білому непрозорому папері (або за допомогою Excel).
 Таблиці
 Цифровий матеріал, як правило має бути оформлений студентом у роботі у вигляді таблиць.
 Приклад побудови таблиці:
 Таблиця (номер)
  
 Назва таблиці_______________________________________
 Головка 
 
   
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
   
 Кожна таблиця повинна мати назву, яку розміщують над таблицею і друкують симетрично до тексту. Назву і слово «Таблиці» починають з великої літери. Назву не підкреслюють.
 Логічний суб’єкт чи предмет розміщують у таблиці, як правило, у боковику. Головці, чи у них обох, логічний присудок – у прографці. Кожен заголовок над графою стосується всіх даних цієї графи, кожен заголовок рядку в боковику – всіх даних цього рядка.
 Заголовки по можливості мають бути короткими. Слід уникати повторів тематичного заголовка в заголовках граф, одиниці виміру зазначити у тематичному заголовку, вносити до узагальнюючих заголовків слова, що повторюються.
 Заголовок граф повинен починатися з великих літер, підзаголовки - з маленьких, якщо складають одне речення із заголовком, і великих, якщо вони є і постійними. Висота рядків повинна бути не меншою 8 мм. Графу з порядковими номерами рядків до таблиці включати не треба.
 Таблицю розміщують після першого згадування про неї в тексті, таким чином, щоб її можна було читати без повороту переплетеного боку роботи або з поворотом за годинною стрілкою. Таблицю з великою кількістю граф можна ділити на частини і розміщувати одну частину під іншою в межах одної сторінки. Якщо рядки або графи таблиці виходять за формат сторінки, то в першому випадку в кожній частині таблиці повторяють її головку, в другому - боковик.
 Якщо текст, який повторюється в графі таблиці, складається з одного слова, його можна заміняти ланками; якщо з двох або більше слів, то при першому повторенні його змінюють словами: "Те ж", а далі лапками. Ставити лапки замість цифр, марок, знаків, математичних і хімічних символів, які повторюються, не слід. Якщо цифрові або інші дані в якому-небудь рядку таблиці не подають, то в ньому ставлять прочерк.
 Формули
 Використання формул регламентується техніко - орфографічними правилами. Найбільші, а також довгі і громіздкі формули, котрі мають у складі знаки сили, добутку, диференціювання, інтегрування, розміщують на окремих рядках. Це стосується також і всіх нумерованих формул. Для економії місця кілька коротких однотипних формул, відокремлених від тексту, можна подати в одному рядку, а не одну під одною. Невеликі і не складні формули, що не мають самостійного значення, вписуються в середині рядків тексту.
 Пояснення значень символів і числових коефіцієнтів треба подавати безпосередньо під формулою і в тій послідовності, в якій вони дані у формулі. Значення кожного символу і часового коефіцієнта треба подавати з нового рядка. Перший рядок пояснення починають зі слова "де" без двокрапки.
 Рівняння і формули треба виділяти з тексту вільними рядками. Вище і нижче кожної формули потрібно залишити не менше одного вільного рядка. Якщо рівняння не вміщуються в один рядок, його слід перенести після знака рівності (=), або після знаків плюс (+), мінус (-), множення (х) і ділення (:).
 Загальне правило пунктуації в тексті з формулами таке: формула входить до речення як його рівноправний елемент. Тому в кінці формул і в тексті перед ними розділові знаки ставлять відповідно до правил пунктуації.
 Скорочення, цитування та посилання на використані джерела
 У курсовій роботі всі слова повинні бути написані повністю. Усі не загальноприйняті або маловідомі скорочення потрібно обговорити при першому їх вживанні. Допустимі такі скорочення:
 окремих слів: рис. (рисунок), табл. (таблиця) - при посиланні у
 тексті, коли скорочення ставлять у круглі дужки, наприклад:
 · "Матеріали проведеного аналізу основних фондів доводять, що
 протягом останніх трьох років їх склад не змінився (табл. 4)" і т.д. (і
 так далі), і ін. (і інше), і т.п. (і тому подібне) - в кінці речення після
 переліку; р. (рік), рр.. (роки), шт. (штук), тис. (тисячі), млн.
 (мільйони); млрд. (мільярди), грн. (гривні), дол. (долари) - при
 числах;
 · спеціальних термінів: СКС (соціально - культурна сфера), СКД
 (соціально - культурна діяльність) - у таблицях;
 · назв широковідомих установ: ООН (Організація об'єднаних націй),
 НАН України (Національна академія наук);
 · назв наукових і навчальних закладів: ун-т (університет), ін-т (інститут), НДІ (науково - дослідний інститут) при назві цих закладів у списку літератури;
 · наукових ступенів і звань: к.е.н. (кандидат економічних наук), д.е.н.(доктор економічних наук), доц. (доцент), проф. (професор), акад.(академік) - при прізвищах у тексті;
 · назв видавництв навчальних закладів: вид-во МНУ імені В.О.Сухомлинського - при наведенні цих назв у складі літератури.
 При написанні роботи студент повинен давати посилання на джерела, матеріали або окремі результати з яких наводяться у роботі, або на ідеях і висновках яких розробляються проблеми, задачі, питання, вивченню яких присвячена робота.
 Якщо використовуються відомості, матеріали з монографії, оглядових статей, інших джерел з великою кількістю сторінок, то в посиланні необхідно вказати номера сторінок, ілюстрацій, таблиць, формул з джерела, на яке дано посилання у роботі.
 Посилання в тексті курсової роботи на джерела слід зазначати порядковим номером за переліком посилань, виділеними двома квадратними дужками, наприклад: "... у працях [1 - 7]...".
 Посилання на ілюстрації роботи вказують порядковим номером ілюстрації,
 наприклад: "рис. 2.З".
 Посилання на формули роботи вказують порядковим номером формули у дужках, наприклад: "... у формулі (12)…".
 На всі таблиці роботи повинні бути посилання в тексті, при цьому слово «таблиця» в тексті пишуть скорочено, наприклад: «…в табл..11».
 У повторних посиланнях на таблиці та ілюстрації треба вказувати скорочено слово «дивись», наприклад: «див. табл.11».
  
 5.РЕКОМЕНДОВАНІ ДЖЕРЕЛА
  
 1. Закон України «Про режим іноземного інвестування» ( Відомості Верховної Ради (ВВР), 1996, N 19, ст. 80 ) 2. Закон України «Про зовнішньоекономічну діяльність» ( Відомості Верховної Ради (ВВР), 1991, N 29, ст. 377 )
 3. Новицький В.Є. Міжнародна економічна діяльність України: Підручник. - К.: КНЕУ, 2003. – 948 с.
 4. Управління зовнішньоекономічною діяльністю: Навчальний посібник / Під заг. ред. А.І.Кредісова / Пер. з рос. Н.Кіт, К.Серажим. – К., 2000. – 448 с.
 5. Киреев А.П. Международная економика. В 2-х ч. Учебное пособие для вузов. – М.: Междунар. отношения, 1998
 6. Кириченко О.А. Менеджмент зовнішньоекономічної діяльності: Навчальний посібник. - К.: Знання-Прес, 2002. - 384 с.
 7. Транснаціональні корпорації: навчальний посібник / Рокоча В., Плотніков О., Новицький В. та ін. К.: Таксон, 2001. - 304 с.
 8. Циганкова Т.М., Гордєєва Т.Ф., Міжнародні організації: навч. посіб. − К.: КНЕУ. 2003.
 9. Українське і світове господарство: взаємодія на межі тисячоліть /Філіпенко А.С., Будкін В.С., Гальчинський А.С. та ін. – К.: Либідь, 2002. – 470 с.
 Інформаційні ресурси
 1. Державні органи влади
 Верховна Рада України - www.rada.kiev.ua
 Кабінет Міністрів України - www.kmu.gov.ua
 Державна митна служба України - www.customs.gov.ua
 Державний комітет статистики - www.ukrstat.gov.ua
 Центр зовнішньоекономічних зв’язків України-www.biz-center.ua
 2. Міжнародні та міжурядові організації
							Всесвітній банк - www.worldbank.org
							Євростат - httm://europa.eu.int/en/comm./eurostat
 Інститут міжнародної економіки - www.iie.com
 Міжнародна торгова палата - www.iccwbo.org
 Міжнародний валютний фонд - www.imf.org
 ООН - www.un.org
 Світова організація торгівлі - www.wto.org
  
  
 6. СПИСОК ВИКОРИСТАНИХ ДЖЕРЕЛ
  
 1. Постанова Кабінету Міністрів України від 20 січня 1998р. № 65 "Про затвердження Положення про освітньо-кваліфікаційні рінні (ступеневу освіту)"
 2. Наказ Міністерства освіти України від 2 червня 1993р. № 161 "Про затвердження Положення про організацію навчального процесу у вищих навчальних закладах".
 3. Наказ Міністерства освіти України від 29 грудня 1993р. № 83-5/1259 "Рекомендації про порядок створення, організацію і роботу державної екзаменаційної (кваліфікаційної) комісії у вищих закладах України".
 4. Наказ Міністерства освіти України від 31 липня 1998р. № 285 "Про порядок розробки складових нормативного та навчального забезпечення підготовки фахівців з вищої освіти".
  
  
 Додаток А
 Тематика курсових робіт
 1. Роль міжнародної міграції робочої сили в економіці України.
 2. Прямі іноземні інвестиції – значення
 2. Місце України у світовій торгівлі.
 3. Вплив іноземних інвестицій на розвиток економіки Україні.
 4. Відносини України з МВФ та світовим банком, сучасний стан та подальші перспективи співробітництва.
 5. Зовнішній борг України та його реструктуризація.
 6. Платіжний баланс України - аналіз та шляхи оптимізації.
 7. Валютна інтеграція України в умовах фінансової глобалізації.
 8. Агропродуктова торгівля України з країнами СНД та її перс­пективи.
 9. Передумови інтеграції України до світового економічного простору.
 10. Сучасна грошово-кредитна політика України.
 11. Розвиток ринку рейтингових послуг в Україні.
 12. Аутсорсинг в країнах з розвинутою економікою та перспективи його розвитку в Україні.
 13. Особливості управління діловою репутацією українських підприємств на зовнішньому ринку.
 15. Місце України на світових товарних ринках і проблеми входження вітчизняних підприємств в систему світогосподарських зв’язків.
 16. Розвиток системи міжнародних розрахунків в Україні.
 17. Проблеми та удосконалення управління зовнішньоекономіч­ною діяльністю підприємств в Україні.
 18. Прогностичні оцінки і аналіз впливу діяльності спільних та багатонаціональних компаній на стан еколого-економічного розвитку України.
 19. Вплив діяльності спільних та багатонаціональних компаній на фінансово-інвестиційний ринок України.
 20. Розвиток та застосування виробничого франчайзингу вітчизня­ними підприємствами.
 21. Розвиток та застосування інжинірингових послуг вітчизняними підприємствами.
 22. Розвиток співробітництва України з іноземними партнерами на основі угод з давальницькою сировиною.
 23.Роль іноземних інвестицій в прискоренні структурної пере­будови вітчизняної економіки.
 24.Міжнародний трансфер технологій та інноваційна політика в системі пріоритетів міжнародної економічної діяльності.
 25.Вплив міжнародного співробітництва на розвиток інноваційних галузей промисловості в Україні.
 26.Особливості митного регулювання міжнародної торгівлі в Україні.
 27.Регулювання міжнародної економічної діяльності України.
 28.Формування структури зовнішньої торгівлі України в умовах глобалізації: проблеми та тенденції розвитку.
 29.Формування зовнішньоекономічних зв’язків України в інтеграційному просторі європейського економічного співробітництва.
 30.Місце та роль державного сектору економіки в національній економіці та світовому господарстві в умовах глобалізації.
  
 *Представлений перелік тем потребує уточнення при остаточному формулюванні теми в плані вибору конкретного підприємства, галузі, регіону.
  
 Додаток Б
 Порядок оформлення використаних джерел
  
  
  Характеристика джерела
   Приклад оформлення
   Книги:
  
 Один автор
   1. Василій Великий. Гомілії / Василій Великий ; [пер. з давньогрец. Л. Звонська]. — Львів : Свічадо, 2006. — 307 с. — (Джерела християнського Сходу. Золотий вік патристики ІV—V ст. ; № 14).
 2. Коренівський Д. Г. Дестабілізуючий ефект параметричного білого шуму в неперервних та дискретних динамічних системах / Коренівський Д. Г.— К. : Ін-т математики, 2006. — 111 с. — (Математика та її застосування) (Праці / Ін-т математики НАН України ; т. 59).
 3. Матюх Н. Д. Що дорожче срібла-золота / Наталія Дмитрівна Матюх. — К. : Асамблея діл. кіл : Ін-т соц. іміджмейкінгу, 2006. — 311 с. — (Ювеліри України ; т. 1).
 4. Шкляр В. Елементал : [роман] / Василь Шкляр. — Львів : Кальварія, 2005. — 196, [1] с. — (Першотвір).
   Два автори
   1. Матяш І. Б. Діяльність Надзвичайної дипломатичної місії УНР в Угорщині : історія, спогади, арх. док. / І. Матяш, Ю. Мушка. — К. : Києво-Могилян. акад., 2005. — 397, [1] с. — (Бібліотека наукового щорічника "Україна дипломатична" ; вип. 1).
 2. Ромовська З. В. Сімейне законодавство України / З. В. Ромовська, Ю. В. Черняк. — К. : Прецедент, 2006. — 93 с. — (Юридична бібліотека. Бібліотека адвоката) (Матеріали до складання кваліфікаційних іспитів для отримання Свідоцтва про право на заняття адвокатською діяльністю ; вип. 11).
 3. Суберляк О. В. Технологія переробки полімерних та композиційних матеріалів : підруч. [для студ. вищ. навч. закл.] / О. В. Суберляк, П. І. Баштанник. — Львів : Растр-7, 2007. — 375 с.
   Три автори
   1. Акофф Р. Л. Идеализированное проектирование: как предотвратить завтрашний кризис сегодня. Создание будущего организации / Акофф Р. Л., Магидсон Д., Эддисон Г. Д. ; пер. с англ. Ф. П. Тарасенко. — Днепропетровск : Баланс Бизнес Букс, 2007. — XLIII, 265 с.
  
   Чотири автори
   1. Методика нормування ресурсів для виробництва продукції рослинництва / [ Вітвіцький В. В., Кисляченко М. Ф., Лобастов І. В., Нечипорук А. А.]. — К. : НДІ "Украгропромпродуктивність", 2006. — 106 с. — (Бібліотека спеціаліста АПК. Економічні нормативи).
 2. Механізація переробної галузі агропромислового комплексу : [підруч. для учнів проф.-техн. навч. закл.] / О. В. Гвоздєв, Ф. Ю. Ялпачик, Ю. П. Рогач, М. М. Сердюк. — К. : Вища освіта, 2006. — 478, [1] с. — (ПТО: Професійно-технічна освіта).
   П’ять і більше авторів
   1. Психология менеджмента / [ Власов П. К., Липницкий А. В., Лущихина И. М. и др.] ; под ред. Г. С. Никифорова. — [3-е изд.]. — Х. : Гуманитар. центр, 2007. — 510 с.
 2. Формування здорового способу життя молоді : навч.-метод. посіб. для працівників соц. служб для сім’ї, дітей та молоді / [Т. В. Бондар, О. Г. Карпенко, Д. М. Дикова-Фаворська та ін.]. — К. : Укр. ін-т соц. дослідж., 2005. — 115 с. — (Серія "Формування здорового способу життя молоді" : у 14 кн., кн. 13).
   Без автора
   1. Історія Свято-Михайлівського Золотоверхого монастиря / [авт. тексту В. Клос]. — К. : Грані-Т, 2007. — 119 с. — (Грані світу).
 2. Воскресіння мертвих : українська барокова драма : антологія / [упорядкув., ст., пер. і прим. В. О. Шевчук]. — К. : Грамота, 2007. — 638, [1] с.
 3. Тіло чи особистість? Жіноча тілесність у вибраній малій українській прозі та графіці кінця ХІХ — початку ХХ століття : [антологія / упоряд.: Л. Таран, О. Лагутенко]. — К. : Грані-Т, 2007. — 190, [1] с.
 4. Проблеми типологічної та квантитативної лексикології : [зб.наук.праць / наук. ред. Каліущенко В. та ін.]. — Чернівці : Рута, 2007. — 310 с.
   Багатотомний документ
   1. Історія Національної академії наук України, 1941—1945 / [упоряд. Л. М. Яременко та ін.]. — К. : Нац. б-ка України ім. В. І. Вернадського, 2007— .— (Джерела з історії науки в Україні).
 Ч. 2 : Додатки — 2007. — 573, [1] c.
 2. Межгосударственные стандарты : каталог в 6 т. / [сост. Ковалева И. В., Рубцова Е. Ю. ; ред. Иванов В. Л.]. — Львов : НТЦ "Леонорм-Стандарт", 2005— .— (Серия "Нормативная база предприятия").
 Т. 1. — 2005. — 277 с.
 3. Дарова А. Т. Неисповедимы пути Господни... : (Дочь врага народа) : трилогия / А. Дарова. — Одесса : Астропринт, 2006— .— (Сочинения : в 8 кн. / А. Дарова ; кн. 4).
 4. Кучерявенко Н. П. Курс налогового права : Особенная часть : в 6 т. / Н. П. Кучерявенко. — Х. Право, 2002— .— Т. 4: Косвенные налоги. — 2007. — 534 с.
 5. Реабілітовані історією. Житомирська область : [у 7 т.]. — Житомир : Полісся, 2006— .— (Науково-документальна серія книг "Реабілітовані історією" : у 27 т. / голов. редкол.: Тронько П. Т. (голова) [та ін.]). Кн. 1 / [обл. редкол.: Синявська І. М. (голова) та ін.]. — 2006. — 721, [2] с.
 6. Бондаренко В. Г. Теорія ймовірностей і математична статистика. Ч.1 / В. Г. Бондаренко, І. Ю. Канівська, С. М. Парамонова. — К. : НТУУ "КПІ", 2006. — 125 с.
  
   Матеріали конференцій, з’їздів
  
   1. Економіка, менеджмент, освіта в системі реформування агропромислового комплексу : матеріали Всеукр. конф. молодих учених-аграрників ["Молодь України і аграрна реформа"], (Харків, 11—13 жовт. 2000 р.) / М-во аграр. політики, Харк. держ. аграр. ун-т ім. В. В. Докучаєва. — Х. : Харк. держ. аграр. ун-т ім. В. В. Докучаєва, 2000. — 167 с.
 2. Кібернетика в сучасних економічних процесах : зб. текстів виступів на республік. міжвуз. наук.-практ. конф. / Держкомстат України, Ін-т статистики, обліку та аудиту. — К. : ІСОА, 2002. — 147 с.
 3. Матеріали ІХ з’їзду Асоціації українських банків, 30 червня 2000 р. інформ. бюл. — К. : Асоц. укр. банків, 2000. — 117 с. — (Спецвип.: 10 років АУБ).
 4. Оцінка й обгрунтування продовження ресурсу елементів конструкцій : праці конф., 6—9 черв. 2000 р., Київ. Т. 2 / відп. Ред. В. Т. Трощенко. — К. : НАН України, Ін-т пробл. міцності, 2000. — С. 559—956, ХІІІ, [2] с. — (Ресурс 2000).
 5. Проблеми обчислювальної механіки і міцності конструкцій : зб. наук. праць / наук. ред. В. І. Моссаковський. — Дніпропетровськ : Навч. кн., 1999. — 215 с.
 6. Ризикологія в економіці та підприємництві : зб. наук. праць за матеріалами міжнар. наук.-практ. конф., 27-28 берез. 2001 р. / М-во освіти і науки України, Держ податк. адмін. України [та ін.]. — К. : КНЕУ : Акад. ДПС України, 2001. — 452 с.
   Словники
   1. Географія : словник-довідник / [авт.-уклад. Ципін В. Л.]. — Х. : Халімон, 2006. — 175, [1] с.
 2. Тимошенко З. І. Болонський процес в дії : словник-довідник основ. термінів і понять з орг. навч. процесу у вищ. навч. закл. / З. І. Тимошенко, О. І. Тимошенко. — К. : Європ. ун-т, 2007. — 57 с.
 3. Українсько-німецький тематичний словник [уклад. Н. Яцко та ін.]. — К. : Карпенко, 2007. — 219 с.
 4. Європейський Союз : словник-довідник / [ред.-упоряд. М. Марченко]. — 2-ге вид., оновл. — К. : К.І.С., 2006. — 138 с.
   Законодавчі та нормативні документи
   1. Кримінально-процесуальний кодекс України : за станом на 1 груд. 2005 р. / Верховна Рада України. — Офіц. вид. — К. : Парлам. вид-во, 2006. — 207 с. — (Бібліотека офіційних видань).
 2. Медична статистика статистика : зб. нормат. док. / упоряд. та голов. ред. В. М. Заболотько. — К. : МНІАЦ мед. статистики : Медінформ, 2006. — 459 с. — (Нормативні директивні правові документи).
 3. Експлуатація, порядок і терміни перевірки запобіжних пристроїв посудин, апаратів і трубопроводів теплових електростанцій : СОУ-Н ЕЕ 39.501:2007. — Офіц. вид. — К. : ГРІФРЕ : М-во палива та енергетики України, 2007. — VІ, 74 с. — (Нормативний документ Мінпаливенерго України. Інструкція).
   Електронні ресурси
   1. Богомольний Б. Р. Медицина екстремальних ситуацій [Електронний ресурс] ] : навч. посіб. для студ. мед. вузів III—IV рівнів акредитації / Б. Р. Богомольний, В. В. Кононенко, П. М. Чуєв. — 80 Min / 700 MB. — Одеса : Одес. мед. ун-т, 2003. — (Бібліотека студента-медика) — 1 електрон. опт. диск (CD-ROM) ; 12 см. — Систем. вимоги: Pentium ; 32 Mb RAM ; Windows 95, 98, 2000, XP ; MS Word 97-2000.— Назва з контейнера.
 2. Розподіл населення найбільш численних національностей за статтю та віком, шлюбним станом, мовними ознаками та рівнем освіти [Електронний ресурс] : за даними Всеукр. перепису населення 2001 р. / Держ. ком. статистики України ; ред. О. Г. Осауленко. — К. : CD-вид-во "Інфодиск", 2004. — 1 електрон. опт. диск (CD-ROM) : кольор. ; 12 см. — (Всеукр. перепис населення, 2001). — Систем. вимоги: Pentium-266 ; 32 Mb RAM ; CD-ROM Windows 98/2000/NT/XP. — Назва з титул. екрану.
 3. Бібліотека і доступність інформації у сучасному світі: електронні ресурси в науці, культурі та освіті : (підсумки 10-ї Міжнар. конф. „Крим-2003”) [Електронний ресурс] / Л. Й. Костенко, А. О. Чекмарьов, А. Г. Бровкін, І. А. Павлуша // Бібліотечний вісник — 2003. — № 4. — С. 43. — Режим доступу до журн. :
 http://www.nbuv.gov.ua/articles/2003/03klinko.htm.
  
   
 Примітки:
 1. Бібліографічний опис оформлюється згідно з ДСТУ ГОСТ 7.1:2006 “Система стандартів з інформації, бібліотечної та видавничої справи. Бібліографічний запис. Бібліографічний опис. Загальні вимоги та правила складання”.
 2. Опис складається з елементів, які поділяються на обов’язкові та факультативні. У бібліографічному описі можуть бути тільки обов’язкові чи обов’язкові та факультативні елементи. Обов’язкові елементи містять бібліографічні відомості, які забезпечують ідентифікацію документа. Їх наводять у будь-якому описі.
 Проміжки між знаками та елементами опису є обов’язковими і використовуються для розрізнення знаків граматичної і приписаної пунктуації.
 3. У списку опублікованих праць здобувача, який наводять в авторефераті, необхідно вказати прізвища та ініціали всіх його співавторів незалежно від виду публікації.
  Додаток В
 Титульний лист
  



Дефицит 80 млрд. ден. ед.  | следующая ==> Миколаївський національний університет імені В.О. Сухомлинського
Дата добавления: 2015-10-22; просмотров: 43; Опубликованный материал нарушает авторские права?.

Не нашли то, что искали? Воспользуйтесь поиском:
Не хотите "париться"? закажите платную работу!
	     
   За розширеною шкалою
   Еквівалент оцінки за п’ятибальною шкалою
    
    
    
    
    
    
    
    
    
    
    
    
    
    
   Книги:
  
 Один автор
   1. Василій Великий. Гомілії / Василій Великий ; [пер. з давньогрец. Л. Звонська]. — Львів : Свічадо, 2006. — 307 с. — (Джерела християнського Сходу. Золотий вік патристики ІV—V ст. ; № 14).
 2. Коренівський Д. Г. Дестабілізуючий ефект параметричного білого шуму в неперервних та дискретних динамічних системах / Коренівський Д. Г.— К. : Ін-т математики, 2006. — 111 с. — (Математика та її застосування) (Праці / Ін-т математики НАН України ; т. 59).
 3. Матюх Н. Д. Що дорожче срібла-золота / Наталія Дмитрівна Матюх. — К. : Асамблея діл. кіл : Ін-т соц. іміджмейкінгу, 2006. — 311 с. — (Ювеліри України ; т. 1).
 4. Шкляр В. Елементал : [роман] / Василь Шкляр. — Львів : Кальварія, 2005. — 196, [1] с. — (Першотвір).
  