


*



Спадщина Софії Русової 
“ Український дитячий садок ”
Автор – Русова С.     
Суть технології. Вченою обґрунтовано умови
гармонійного виховання у ДНЗ: виховання
повинно бути індивідуальним, 
пристосованим до природи дитини, 
національним,  відповідати 
соціально-культурним вимогам часу, вільним, 
незалежним від тих чи інших урядових 
вимог, вибудовуватись на ґрунті громадської 
організації. Принципами побудови українського ДНЗ повинні бути: гуманізм, демократизм, науковість, національний дух. Їх реалізація забезпечуватиме етнізацію особистості, входження дитини у духовний світ і традиційне життя українського народу, плекання національної та загальнолюдської культури.



Педагогіка М.  Монтессорі 
“ Будинок вільної дитини ”
Автор – Монтессорі М. 
Суть технології. Створення предметно-просторового середовища, у якому дитина зможе найповніше реалізувати свої природні здібності та задатки. Діяльність дитини повинна бути вільною та самостійною. 
                                        Педагог використовує у роботі самонавчальні 
                                        засоби – матеріали, з якими вихованець 
                                        працює, наслідуючи педагога, діючи за 
                                        зразком, а потім самостійно приступає до 
                                        їхнього виконання. Індивідуалізація розвитку 
                                        дошкільників реалізується через взаємодію з 
                                        матеріалами, з урахуванням  права вибору  
                                        дітей, природних потреб  та вікових 
                                        особливостей.



Вальдорфська педагогіка 
“ Вальдорфський дитячий садок ” 
Автор – Штайнер Р.
Суть технології. Стрижнем педагогіки є принципи індивідуального підходу, свободи у вихованні, питання
режиму дня й ритму року. 
Вальдорфська школа функціонує на засадах 
самоуправління, що характеризується 
відсутністю вертикальної структури влади, 
підпорядкування. Основним завданням ДНЗ є догляд за органами чуття дитини. Цьому сприяє обладнання й організація  роботи дошкільного навчального закладу, який функціонує як велика сім'я. Ігри й заняття постійно чергуються, створюючи сприятливі для дитини ритми самостійних  та організованих занять. Дитина вчиться відкривати існування власного внутрішнього світу, центром якого є сім'я – батьки й дитина.



Система освіти “ Довкілля ”.
     Автор – Ільченко В.
Суть технології. Система освіти “Довкілля” формує цілісну      свідомість людини, яка здатна брати відповідальність за своє майбутнє та майбутнє рідної землі, народу, виховує ціннісне ставлення дитини до  
                                           себе, до світу, що ґрунтується на почутті 
                                           любові до навколишньої дійсності, “совісті” – 
                                           намаганні почути звуки кожної живої істоти, 
                                           зрозуміти її, щоб жити  у злагоді із собою, 
                                           природою. Програма “Довкілля”  як 
                                           дидактична система викладання предметів 
                                           природничого циклу альтернативна до 
                                           традиційного підходу.




Діагностична методика Т.О. Піроженко 
“ Мовленнєве зростання дошкільника ”
Автор – Піроженко Т.О.
Суть технології. Пропоновані параметри мовленнєвого становлення дошкільника представлені з позицій комунікативного підходу до розвитку засобів мовлення.  Принциповою позицією цього підходу є твердження про те, що міжособистісна взаємодія – основа взаєморозуміння. Неможливо зрозуміти іншу людину поза особистісних контактів з нею. Мета і результат мовної взаємодії – розуміння – відбувається лише за умови, коли реалізуються міжособистісні відносини між людьми. Комунікативний підхід до діагностики розвитку мовлення розглядає дитину як активного й 
ініціативного учасника соціальної взаємодії, в якій 
дошкільник має не лише засвоїти суспільний 
досвід (мову), але й щоразу самостійно 
застосовувати засвоєне, робити свій власний вибір
адекватних до ситуації засобів спілкування, нарешті, 
створювати свої власні засоби для реалізації мети 
взаємодії. Через те, в комплексному підході такою 
важливою є саме діагностика (і своєчасне 
формування!) потреб, мотивів спілкування, 
інтересів, бажань, ціннісних орієнтацій, пов'язаних 
із людиною. Координати “людина” та  “її ставлення до 
інших” є найважливішими для мовленнєвого 
становлення дошкільника. Отриманий під час 
діагностики матеріал дає змогу охарактеризувати 
форми взаємин між дитиною і дорослим, допомагає визначати комунікативну спрямованість і готовність дитини до комунікації.



Технологія розвитку творчої особистості
Теорія розв язання винахідницьких завдань.
Автор – Альтшуллер Г.
Суть технології. Основне завдання – навчати дитину розв'язувати проблеми різного рівня складності з використанням винахідницьких завдань. Основна ідея технології полягає у тому, щоб переводити завдання з нижчого рівня складності на вищий. Для її успішної 
                                  реалізації потрібно навчити дитину виявляти 
                                  проблеми, з’ясовувати, чому легкі завдання 
                                  розв'язуються просто, а важкі – складно. У роботі                        
                                  з дітьми дошкільного віку використовують
                                  колективні ігри, ігри-заняття, під час яких діти
                                  вчаться спостерігати навколишню дійсність,
                                  виявляти суперечливі властивості предметів,
                                  явищ, шукати відповіді на поставлені питання.
                                  Педагог орієнтується на вільний та самостійний
                                   вибір дитини – предмета.



Методика розвитку творчих здібностей на заняттях з малювання.
Автор – Шульга Л.
Суть технології. Діти зображають навколишнє тільки після емоційних зустрічей з ним у процесі спостереження, розгляду картин, слухання музики, читання, розповідання. Головне завдання організації  зображувальної діяльності – виховання естетичних почуттів, а допоміжне – навчання технічним 
прийомам. Чим більше органів 
чуття беруть участь у сприйманні 
навколишнього, тим повнішими 
будуть уявлення, глибшим – 
пізнання.







*

