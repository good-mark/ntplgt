
Размещено на http://www.allbest.ru/

Размещено на http://www.allbest.ru/

Вступ



Сьогодні правильна організація маркетингової діяльності є дуже важливою для підприємств будь-якого типу. Вона дозволяє ефективно проводити як цінову, так і товарну політику, здійснювати комплекс маркетингових комунікацій та проводити аналіз стану діяльності підприємства.

У сучасній економічній теорії та практиці розвинутих країн світу вже звичним стало поняття маркетинг. Все більш зрозумілим та вживаним воно стає в Україні. При цьому, якщо раніше це явище економічного життя було своєрідною екзотикою, то тепер його розвиток - головна умова виходу підприємств із кризи та досягнення поставлених ринкових цілей. В узагальненому вигляді маркетинг - це система організації і збуту товарів, спрямована на задоволення потреб конкретних споживачів і користувачів та на одержання прибутку підприємством на основі дослідження і прогнозування ринку.

Актуальність даної теми на сьогодні є дуже висока. Маркетингові дослідження здатні значно покращити показники ефективності, що призведе до примноження результатів господарської діяльності. Це питання на даний момент є пріоритетним для багатьох суб'єктів господарювання.

Метою даної роботи є аналіз маркетингової діяльності ТОВ «TWW&Ko». Дослідження всіх слабких та аналіз її сильних сторін.

Об'єктом дослідження є процес маркетингової діяльності ТОВ «TWW&Ko», з всіма як теоретичними, так і практичними аспектами.

Предметом дослідження є організація маркетингової діяльності ТОВ «TWW&Ko»

Для написання роботи використовувались наступні методи:

- порівняльний (порівняння основних економічних показників даного підприємства та його основних конкурентів);

- узагальнюючий (узагальнення та підбиття підсумків за результатами аналізу);

- графічний (графічна інтерпретація цифрових та якісних показників розвитку досліджуваної сфери).

1. Організація маркетингової діяльності на підприємстві

Маркетинг має на меті управління ринком з метою здійснення обміну для задоволення потреб і запитів людини. [3]

Маркетинг - це процес, в ході якого окремі особи і групи осіб отримують необхідне і бажане за допомогою створення товарів і споживчих цінностей і обміну ними один з одним. Розробка товарів, аналіз ринку, комунікації, розподіл, встановлення цін і обслуговування споживачів - основні види маркетингової діяльності.

В стандартній ситуації маркетинг обслуговує ринок кінцевих покупців в умовах існуючої конкуренції. На всі діючі елементи цієї системи мають вплив одні й ті самі фактори навколишнього середовища (демографічні, економічні, екологічні, науково-технічні, політико-правові, соціально-культурні). Кожна з складових системи маркетингу вносить свій внесок до створення споживчої цінності.

Таким чином, успіх компанії залежить не тільки від її власних дій, але і від того, наскільки добре потреби кінцевого споживача задовольняються всіма ланками ланцюга.

Для успішного опанування маркетингу потрібно дотримуватися таких умов: [5]

· організація навчання керівників і фахівців основних прийомів і засобів; підготовка відповідних кадрів; створення кадрового потенціалу маркетологів-професіоналів;

· побудова необхідної організаційної структури (спеціальні служби маркетингу);

· створення науково-матеріального забезпечення дослідження маркетингу;

· високий рівень виконання маркетингових елементів;

· механізм стимулювання для переорієнтації на маркетинг.

Мета маркетингу, з одного боку, - створити умови для пристосування виробництва до суспільного попиту, потреб ринку; розробити систему організаційно-технічних заходів для вивчення ринку, інтенсифікації збуту, підвищення конкурентоспроможності товарів з метою одержання максимального прибутку, а з іншого боку, - шляхом використання засобів, прийомів, усієї системи маркетингу впливати на сферу реалізації: попит, пропозицію, ціни, умови збуту, канали розподілу.

Можна виділити три[12] основних девізи маркетингової діяльності:

1. Споживач - «король»!

Це означає, що потрібен систематичний, всебічний, ретельний облік потреб, стану і динаміки попиту, споживання, особливостей ринку, умов підприємницької діяльності для прийняття обґрунтованих господарських рішень.

2. «Виробляти те, що продається, а не продавати те, що виробляється».

Іншими словами, необхідно створити умови для максимального пристосування виробництва, асортименту і якості продукції, усієї системи управління виробничо-збутовою діяльністю до потреб ринку, структури і динаміки суспільного попиту.

3. Створюючи товар, створюй і споживача.

Цей девіз вимагає активного впливу на попит, ринок та інші умови реалізації за допомогою всіх доступних засобів (реклама, товарна і цінова політика, контроль за сферою товароруху і т. ін.).

З названих девізів випливають основні принципи маркетингу:

- виробництво товарів і послуг, яке повинно ґрунтуватися на точному знанні потреб покупців і реальних можливостей фірми, організації або установи;

- забезпечення довготермінової результативності фірми, для чого необхідно постійно мати певний комплект розробок для підготовки виробництва товарів і послуг, необхідних для ринку;

- якнайповніше задоволення потреб споживачів, забезпечення їх необхідними післяпродажними послугами;

- економічно ефективна реалізація продукції та послуг на чітко визначених ринках у заздалегідь запланованих обсягах і у зазначені терміни;

- органічне поєднання маркетингових стратегії й тактики з метою оперативного пристосування до потреб споживачів, які постійно змінюються;

- активний вплив фірми на формування і стимулювання потреб споживачів на ринок.

При звуженні ринків збуту (внаслідок задоволення потреб та попиту населення) орієнтування фірми на випуск тих товарів і послуг, яких ще немає на ринку, а їх конкурентоспроможність дедалі більше залежить від здатності радикально оновлювати їх асортимент і тим самим створювати нові потреби.

Ці принципи визначають конкретні напрями діяльності підприємств, які здійснюються в рамках маркетингу, зміст і спрямування його основних функцій, для яких властивий еволюційний розвиток на підприємствах.

У кінцевому підсумку, зміст функцій маркетингу визначається масштабами виробництва і збуту, умовами конкуренції, товарним асортиментом, особливостями споживання і попиту на продукцію підприємства, характером зв'язків з товаропровідною мережею тощо.

Відповідно до названих девізів і принципів можна виділити наступні функції маркетингу[3]:

- комплексне дослідження ринку;

- розробка стратегій маркетингу;

- товарна політика;

- цінова політика;

- політика розподілу;

- просування товарів;

- контроль маркетингу.

Величезну роль серед функцій маркетингу відіграє дослідна робота. Дуже важливо виробити добре скоординовану програму вивчення й оцінки різноманітних факторів, від яких залежить успіх виробничої і ринкової діяльності підприємства.

Керуючись результатами ринкових досліджень, визначають потреби в елементах постійного і змінного капіталу, вирішують як планувати обсяг та асортимент продукції, що випускається, як диверсифікувати і комбінувати виробництво, обирають відповідну політику цін, засоби і характер реклами і т. ін.

На базі рекомендацій дослідного відділу планують товарний асортимент; визначають виробничі, технічні, фінансові потреби і джерела забезпечення їх; розробляють деталізовану програму виробництва і реалізації, загальні стратегічні завдання ринкової політики, а результати досліджень втілюють у програму маркетингу, яка, по суті, є планом проведення збутових компаній.

Основними об'єктами маркетингової діяльності є [3,5]:

- ринок;

- споживач;

- товар;

- ціна;

- товарорух;

- реклама;

- стимулювання.

У результаті досліджень на кожному з названих напрямів здійснюються конкретні розробки, які використовують для формування стратегії і тактики маркетингової діяльності підприємства.

У сучасних умовах формування ринкової економіки не можна дати однозначну оцінку можливості застосування концепції маркетингу на вітчизняних підприємствах.

Вітчизняні підприємства на сучасному етапі можуть використати три рівні маркетингової діяльності.

Перший рівень - діяльність підприємства на основі маркетингової концепції зміни всієї філософії управління підприємством.

Другий рівень - на підприємстві використовують окремі комплекси (групи) взаємозв'язку методів і засобів маркетингової діяльності.

Третій рівень - на підприємстві по одному реалізують окремі елементи маркетингу.

На сьогоднішній день на підприємствах використовують другий і третій рівні. На підприємстві в зовнішньоторговельній діяльності слід застосовувати маркетинг як цілісну концепцію ринкового управління.

Деякі тенденції в розвитку сучасного ринку мають особливе значення для еволюції маркетингу, а саме:

1) зростаюче значення якості, ціни і задоволення споживачів.

2) зростаюче значення побудови взаємин із споживачами та втримання їх.

3) зростаюче значення управління процесами бізнесу та інтеграції управлінських функцій. Зростаюче значення глобального мислення і планування місцевих ринків.

4) зростаюче значення стратегічних альянсів і мереж

5) зростаюче значення галузей з високими технологіями.

6) зростаюче значення маркетингу послуг.

7) зростаюче значення прямого й онлайнового маркетингу

8) Зростаюче значення етичності маркетингової поведінки.

Оскільки маркетинг орієнтований на задоволення потреб споживачів, то маркетингова діяльність завжди починається з комплексного дослідження ринку.

На своєму шляху розвитку фірма може обрати будь-який шлях для збільшення обсягів збуту товарів, що відображає один з п'яти підходів до організації маркетингової діяльності:

- концепція виробництва;

- концепція товару;

- концепція збуту;

- концепція маркетингу;

- концепція соціально-етичного маркетингу.

Концепція виробництва визначальним фактором орієнтації фірми у ринковому просторі висувається виробництво. Споживачі надають перевагу дешевим і доступним для придбання товарам. А висока ефективність виробництва дає змогу підтримувати низькі витрати і таким чином забезпечувати низькі ціни.

Концепція товару на пріоритетне місце ставить товар. Діяльність підприємства зорієнтована на його постійне вдосконалення та розробку достатньої кількості модифікацій. Такий підхід виправданий за умов, коли для покупця низька ціна не є найважливішим аргументом на користь товару.

Концепція збуту ґрунтується на самому процесі збуту. Можлива за умов недостатньої обізнаності покупця щодо властивостей товару, коли на поведінку споживача впливають різними засобами: рекламою, переконливими методами продажу, демонстраціями товару, спеціальними знижками тощо. І хоча існує певний ризик, пов'язаний з витратами на збут, багато фірм досить часто використовують концепцію збуту як орієнтир у своїй діяльності.

Концепція маркетингу. За орієнтир фірми обирають потреби споживачів, які потрібно задовольнити краще, ніж це роблять конкуренти. Гарантією успіху такого підходу є високий рівень життя покупців з одного боку і віртуозне володіння інструментами маркетингу, вміння пристосуватися до змін ринку з іншого.

Концепція соціально-етичного маркетингу. Звичайно, маркетинг не є за суттю своєю альтруїстичним, якщо не враховувати безприбуткові організації. Прагнення до прибутку є нормальним орієнтиром діяльності фірми. Але обраний нею шлях досягнення поставленої мети іноді діє всупереч моральним нормам та довгостроковим інтересам суспільства. Саме тому актуальним є розширення класичної концепції маркетингу. До формули «маркетинг як діяльність, орієнтована задоволення потреб споживача» слід додати «з одночасним поліпшенням життєвого рівня суспільства».

В цьому питанні було розглянуто основні теоретичні аспекти організації маркетингової діяльності підприємства.

Було надано чітке визначення терміну «маркетинг», яке характеризує процес, в ході якого окремі особи і групи осіб отримують необхідне і бажане за допомогою створення товарів і споживчих цінностей і обміну ними один з одним. Ми розкрили три основні девізи маркетингової діяльності та надали коротку характеристику кожному.

Було визначено, що маркетинг нараховує 7 основних функцій, серед яких: комплексне дослідження ринку; розробка стратегій маркетингу; товарна політика; цінова політика; політика розподілу; просування товарів; контроль маркетингу.

Увага активно зупинялась на вивченні об'єктів та рівнів маркетингової діяльності, дослідженні підходів до вивчення маркетингової діяльності підприємства.

2. Маркетингові дослідження

Для того, щоб оцінити позитивний та негативний вплив на підприємство, розглянемо внутрішні та зовнішні фактори за 10-бальною шкалою. Фактор, що стоїть на 10-му місці, на мою думку, здійснює найменший вплив на розвиток підприємства, а фактор, який розташований на 1-у місці здійснює найвагоміший вплив. Розглянемо фактори у таблиці 1.

Таблиця 1. Фактори внутрішнього і зовнішнього середовища підприємства, що здійснюють вплив на його розвиток

Позитивний вплив


Оцінка


Негативний вплив




ефективність виробничих потужностей


1


спад в економіці




постійне вивчення стану ринку


2


ріст цін на пальне




додаткові інвестиції


3


фінансова нестабільність




цінові переваги


4


великі питомі витрати




професійний, надійний менеджмент


5


зміна у смаках та вподобаннях споживачів




позитивні зміни на ринку


6


неефективне стимулювання праці




професійне ведення конкурентної боротьби


7


проблеми з управлінням




інноваційний потенціал, технологічний рівень


8


недостатньо розвинуті канали збуту




вміння здійснювати продуктову інновацію


9


застарілий асортимент




статус визнаного лідера


10


поява нових конкурентів






Згідно цієї таблиці 1 можна стверджувати, що для ТОВ «TWW&Ko» стосовно позитивного впливу внутрішніх та зовнішніх факторів вирішальним є ефективність виробничих потужностей, оскільки у сучасному світі все розвивається надто швидко і можна не помітити як з лідерів опинився десь у «лузерах». До найбільш негативного впливу на розвиток ТОВ «TWW&Ko» я віднесла такий фактор, як спад в економіці, тому саме він може спричинити до зниження продуктивності виробництва на підприємстві та зменшення обсягів транспортування продукції.

Для аналізу вище зазначених чинників, розділимо їх на чотири категорії:

· сильні (Strengths)

· і слабкі (Weaknesses) сторони проекту,

· можливості (Opportunities), що відкриваються при його реалізації,

· та небезпеки (Тhreats), пов'язані з його здійсненням.

ОЗНАКИ


Позитивний вплив


Негативний вплив




Внутрішнє середовище


Strengths (сила):

§ висококваліфікований персонал, що має досвід роботи в даній сфері;

§ лідируюча позиція на ринку;

§ помітне зростання використання штемпельної продукції;

§ постійний моніторинг ринку та споживацьких вподобань;

§ широка номенклатура товару;

§ чітко сформовані стратегії


Weaknesses (слабкість):

§ залежність від виробника;

§ підвищення цін на продукцію;

§ неможливість зниження цін;

§ неефективна система стимулювання праці.




Зовнішнє середовище


Opportunities (можливості):

§ підкорення нових сегментів ринку;

§ розширення експорту продукції;

§ одержання додаткового прибутку за рахунок пільгового режиму оподаткування;

§ зростання доходів населення;

§ виробництво нової продукції;

§ злиття з невеликими підприємствами;

§ розробка та випуск бюджетних видів штемпелів.


Тhreats (небезпеки):

§ залежність від інфраструктури регіону;

§ нестабільна правова та економічна ситуація в країні;

§ зміни у смаках та вподобаннях;

§ спад в економіці;

§ неочікувана поява конкурента-гіганта;

§ інфляція






Сьогодні підприємства з іноземним капіталом, які діють на ринку України, є набагато краще захищені від негативних кризових та соціально-політичних явищ, ніж вітчизняні. Це пояснюється не стільки правильним менеджментом, скільки твердим бажанням іноземних компаній твердо встояти на Українському ринку. Він є не таким насиченим, як Європейський, рівень конкуренції у нас нижчий, як і зарплати.

Досить дешеві робочі та наявність великої кількості нереалізованих ідей та проектів - все це створює умови для подальшого становлення і розвитку міждержавних та міжрегіональних зв'язків іноземців з нашою соціально - економічною сферою.

Але не всі вміють реалізувати той потенціал, яким володіють як геополітичні, так і економічні надра нашої землі.

ТОВ «TWW&Ko» не є винятком.

До пропозицій щодо покращення маркетингової діяльності підприємства можна віднести:

1) В сфері цінової політики:

· Зниження вартості деяких «бюджетних» позицій задля вдалого конкурування навіть з фірмами, що ведуть на наших теренах демпінгову політику проникнення на ринок.

· Дозволити купівлю продукції в кредит.

· Розширення асортименту та тривалості роботи деяких книжкових програм.

· Провести аналіз ринку та на основі даних з 0 розробити відповідні маркетингові стратегії.

2) В сфері товарної політики:

· Розробка та випуск бюджетних видів штемпелів.

· Вдосконалення вже існуючого асортименту.

3) В організації збутової діяльності:

· Спробувати зменшити довжину каналу розподілу хоча б до дворівневого. Суттєво не збільшуючи ціну продавати нашу продукцію.

· Налаштовувати вже свої власні канали збуту, щоб не бути залежними від погоди та пори року.

· Активно продавати продукцію у вишах, громадським організаціям, державним адміністраціям. Це значно б покращило імідж продукції.

4) В організації комунікаційної політики:

· Орієнтувати акції не на покупців, а на продавців продукції. Це б стимулювало персонал до більш високої продуктивності роботи та будило б в них спортивний інтерес.

· Проводити розіграші супер призу на головному річному в честь дня народження.

· Частіше відправляти працівників на підвищення своїх комунікаційних знань.

Окрім зазначених факторів також інколи трапляються звичайні буденні ситуації. В першу чергу це процес оплати вже відвантаженої продукції. Інколи трапляються ситуації, коли посередник просто змушений затримувати виплату платежів через певні похибки в своїх розрахунках. Все це уповільнює обіг грошей на підприємстві, що, не є добре.

Як варіант вирішення проблеми можна було б запропонувати вводити певні системи знижок, які б заохочували до якомога швидшої виплати грошових коштів постачальнику.

Також на підприємстві існує певна проблема з розподілом прямих та непрямих обов'язків персоналу та топ-менеджерів.

В силу того, що структура та персонал підприємства не є дуже великим, дуже часто відбуваються ситуації, в яких окремі працівники просто змушені робити не свою основну роботу і відволікатися від своїх прямих обов'язків.

Це зменшує ефективність та загальну суму прибутку підприємства. Отже як варіант вирішення проблеми можна запропонувати збільшити кількість помічників для менеджерів, які змогли б брати на себе всю зайву роботу з паперами та частковою бухгалтерією.

Конкуренція завжди була чудовим двигуном технічного прогресу і важливим регулятором ринку. Звісно, вона, з одного боку, сприяє зростанню виробництва, підвищенню якості продукції, задоволенню потреб споживачів, але, з іншого боку, вона може стати причиною надвиробництва, що призведе до нестабільності у суспільному виробництві або ж до нестачі.

Визнаний авторитет М. Портер вважає, що фірми мають таку властивість як попереджувати своїх колег-суперників про свою міцну конкурентну позицію.

Проаналізуємо основні види конкуренції в галузі за п'ятьма силами конкурентного середовища за М. Портером:

Потенційні конкуренти:

Є ТМ «COLOP» (15%)

Є ТМ «Shiny» (6%)

Є TM «GRM» (4%)

Постачальники:

Є австрійська фірма

Покупці:

Є оптові;

Є роздрібні.

Товари-субститути:

Є TWW&Ko хоча і не абсолютний монополіст, все ж її продукція настільки популярна, що, на мою думку, продукцію конкурентів не можна назвати її замінниками оскільки вони дуже поступаються якістю та строком служби.

Визначення факторів сегментації:

Ї географічний: практично вся територія країни може вважатися перспективною для розповсюдження і продажу продукції;

Ї демографічний: доросле населення, яке використовує штемпелі у роботі чи повсякденному житті;

Ї психологічні: усі зрілі верстви населення;

Ї різновиди споживачів: великі та дрібні замовники, оптова та роздрібна торгівля;

Ї особливості попиту споживачів: чим більші позитивні характеристики товару, тим більший на нього попит;

Ї організація купівлі:

o швидкий термін постачання;

o різні форми оплати;

o налагоджені відносини зі споживачами;

o найвища якість;

Ї цільові настанови керівництва: залучення якомога більше споживачів.

Щодо позиціонування:

v позиціонування, яке ґрунтується на якості товару.

v позиціонування за сферою застосування:

«Trodat - найбільший виробник печаток та систем маркування в Європі, а тепер і в Північній Америці, безперечний міжнародний лідер ринку в нововведення самозмочуваних печаток.»

v позиціонування, яке ґрунтується на позитивних особливостях технології:

«Печатки та штампи виготовляються за допомогою сучасних лазерних технологій зі спеціальної гуми, що має більшу перевагу перед полімерним виробництвом: висока чіткість зображення, необмежені можливості з передачі складної графіки, відображення самих маленьких деталей, стійкість кліше до впливу різних штемпельних фарб і можливість використання протягом тривалого часу.»

3. Маркетингова товарна політика ТОВ «TWW&Ko». Планування нових товарів

маркетинговий товарний політика ринок

Компанія «Trodat» - найбільший у світі виробник автоматичної штемпельної продукції. Назва фірми складається з двох слів: «TROlitul» (пластик, з якого раніше виготовляли оснастки) и «DATer» (штамп з датою).

«Trodat» була заснована у місті Велс (Австрія) у 1912 році. Щорічний грошовий обіг компанії - більш ніж 55 млн. доларів США. Станом на 2010 рік загальна чисельність працівників в усьому світі становить близько 2000 осіб.

Хоча кількість персоналу не є великою - продукція компанії залишається лідером на світовому ринку автоматичної штемпельної продукції.

Варто зазначити, що частка експорту компанії складає близько 95% всієї виробленої в Австрії продукції. Пояснюється цей факт розміщенням компанії на ринках 125 країн світу.

В 1995 році компанія «Trodat» отримала міжнародний сертифікат якості ISO 9001, що підтверджує найвищу якість продукції на кожному з етапів виробничого процесу.

Будучи виробником повного спектру штемпельної продукції, компанія «Trodat» встановлює все нові і нові стандарти якості для світової штемпельної індустрії, втілюючи в своїй продукції найвищу якість, інноваційні технології та орієнтацію на кінцевого споживача.

В Україні офіційним представником австрійської компанії є ТОВ «TWW&Ko». На сьогоднішній день це є лідер на ринку штемпельної продукції нашої держави. Також «TWW&Ko» є офіційним представником і постачальником продукції таких фірм, як DORMY, REINER (автоматичні нумератори), NORIS, GOLDRING, PAMARCO, M&R.

Сьогодні ринок штемпельної продукції України поступово розвивається. З'являються нові фірми-виробники конкурентної продукції. Для проникнення на ринок цими фірмами використовується демпінгова цінова політика (TM «Shiny»). Це негативно впливає на загальний стан ринку.

До прямих конкурентів ТОВ «Тродат-Укаїна» сьогодні можна віднести:

- ТМ «COLOP» (15%).

- ТМ «Shiny» (6%).

- TM «GRM» (4%).

Тепер, ознайомившись з ситуацією на ринку, можна поступово переходити до товарного асортименту та асортименту послуг, які нам пропонує ТОВ «TWW&Ko».

Всю продукцію компанії можна розділити на два основних блоки.

· Штемпельна продукція (сюди входять товари наступних ліній: Printyline, Professionalline, Typomaticline та Classicline)

· Комплектуючі (сюди відносяться фарби, змінні подушки та кліше та ін).

Ширина асортименту продукції представляє собою п'ять різних за глибиною асортиментних груп:

1) Printyline - оригінальні оснастки, які можна впевнено назвати флагманом компанії. Це вже третє покоління цих компактних штампів, які з кожною новою генерацією встановлюють нові стандарти якості серед конкурентів. В світі вже продано більш ніж 200 мільйонів одиниць. Чудова якість та справедлива ціна - ось основні елементи успіху цієї серії!

Глибина даної асортиментної групи нараховує 49 видів штампів. Ця продукція є флагманом компанії, оскільки близько половини всіх проданих компанією штампів походять з цієї групи.

2) Professionalline - унікальні в своєму роді штампи. Створені для професіоналами для справжніх профі своєї справи - ось основне кредо даної серії! Металеві, надійні, розроблені спеціально для роботи в умовах великих навантажень та постійного використання. В такому агрегаті можна бути впевненим на всі 110%.

Глибина цієї групи становить 29 одиниць продукції.

3) Typomaticline-виготовленні у вигляді самонабірних штампів та датерів з набором відповідних кас літер та символів. З такими штампами ви завжди будете готові до будь-якої ситуації. 2 хвилини - і одне Ваше кліше вже може буде змінено на абсолютно інше! Для тих, хто цінує свій час та не хоче бути заручником скрутної ситуації. Ця серія також об'єднує в собі переваги попередніх двох лінійок, що робить дані штампи дуже цікавими та популярними.

Глибина даної асортиментної групи складає 22 одиниці товару.

4) Classicline-концептуальне рішення для справжніх консерваторів. Основна ідея лінійки - простота, зручність та надійність. Невисока ціна робить такі штампи дуже доступними, а якщо додати сюди ще й хвалену надійність - виходить ідеальна суміш.

Ця асортиментна група має найменшу глибину - лише 4 штампи.

Цілком логічно, що штемпельна продукція не може існувати без різноманітних супутніх товарів. «TWW&Ko» пропонує величезний асортимент фарб та змінних штемпельних подушок, адже ваша печатка постійно повинна мати чудовий «відбиток».

5) П'ята асортиментна група - комплектуючі. Сюди можна віднести фарби, штемпельні подушки, кліше, фіто полімери, оснастки для рельєфних печаток, пломби, футляри, пломбувальники і т.д.

Глибина цієї групи найбільша - близько 200 одиниць продукції.

Штемпельні подушки бувають як одно, так і багатокольорові, що є унікальним досягненням серед конкурентів! На вибір пропонується 6 різних кольорів.

Штемпельні фарби були спеціально розроблені таким чином, щоб зберігати свої властивості навіть за найжорсткіших умов експлуатації: як в спекотному, так і в максимально прохолодному середовищі ваші штампи будуть зажди мати ідеальну печатку! Також фарби розподіляються залежно від матеріалу, на якому будуть ставитись штампи. Таким чином існує фарба для паперу, куртону, поліетилену, поліпропілену, різноманітних тканин та полотен.

Також треба згадати про фірмові лазери Trotec, найшвидші і найсучасніші лазери сьогодення, завдяки яким створюються високоточні кліше за особистим бажанням кожного з клієнтів. Trotec вже більше ніж 10 років є дочірньою компанією Тродат. Саме роботу цього лазеру Ви можете побачити щоразу, як будете дивитися на високоякісний відтиск австрійської штемпельної продукції!

Загалом асортимент продукції «Тродат-України» нараховує близь 300 позицій.

Також фірма активно займається розробкою та впровадженням в життя нових ідей щодо своєї продукції.

Так, наприклад, нещодавно відбувся дебют нового покоління оснасток Printy 4.0. Серед його переваг виділяють такі:

- найлегше встановлення кліше;

- найточніше позиціювання відтиску;

- екологічно чиста оснастка;

- найлегша і найкомпактніша оснастка;

- чиста заміна подушки.

1. П'ятьрівнева система за Котлером

Згідно з концепцією Ф. Котлера товар розглядається як п'ятирівнева система і кожен рівень підвищує споживчу цінність товару. Для дослідження я взяла товар «Оснастка для штампа PRINTY».

Перший рівень становить основу будь-якого товару, бо є тією ключовою цінністю, тобто основною послугою чи перевагою, яку купує споживач. Отже, основною перевагою даного товару є необхідність використання штампів у роботі.

Другий рівень - це основний товар, тобто набір тих чи інших його функціональних характеристик. Це сам по собі товар з його індивідуальними характеристиками, такими як: форма штампу, матеріал, з якого він виготовлений.

Третій рівень - очікуваний товар (набір характерних ознак, котрі споживач очікує отримати, і умов, за яких він погоджується придбати товар). До таких характеристик можна віднести:

- якість продукції;

- екологічність;

- привабливий зовнішній вигляд;

- функціональність.

Четвертий рівень - поліпшений товар (що перевершує за ознаками реальні очікування споживачів). На мою думку до цього рівня потрібно віднести екологічність товару, оскільки саме «Тродат» першими створили екологічно чистку оснастку.

П'ятий рівень - потенційний товар (наявні можливості поліпшення товару в майбутньому). На цьому рівні компанія може впровадити нові технології виробництва, змінити зовнішній вигляд, зробити товар більш зручним у використанні.

2. Графік життєвого циклу товару

Саме такий графік життєвого циклу я обрала тому, що він найкраще показує як спочатку різкий попит змінювався на спад, а потім знов тривалий попит у певних сегментах ринку. На мою думку, причиною цьому є те, що коли «Оснастка для штампа PRINTY» тільки з'явилась на ринку, вони викликали неабиякий ажіотаж через свою новизну та необхідність. Пройшовши певні стадії життєвого циклу, попит на товар знизився, але все ж залишався серед певних груп споживачів, оскільки люди працюють постійно, а ця річ як раз необхідна у повсякденні роботі. Але компанія не зволікала часом і не чекала поки попит на її продукції підвищиться чи зовсім впаде. Вона застосувала певні стратегії стосовно подальшого розвитку даної продукції. На мою думку це були такі дії як: оновлення та доповнення новими характеристиками товару, збільшення асортименту, підвищення якості, використання екологічних матеріалів. Всі ці чинники привертали увагу та стимулювали споживачів до придбання даної продукції.

4. Маркетингова цінова політики ТОВ «TWW&Ko»

Оскільки компанія, яку я розглядаю, є майже монополістом на ринку, ведення її цінової політики напряму відображає методи ціноутворення, які застосовуються керівництвом.

Проаналізувавши всю наявну у нас інформацію (Додаток 1), можна зробити наступні висновки: ціна на продукцію є досить високою, що створює певні конкурентні переваги опонентам. Але не можна відкидати фактор якості. Майже сторічна історія компанії «Тродат - Україна» не дає про себе забути. Саме висока якість продукції і робить ТОВ «TWW&Ko» лідером вітчизняного ринку.

Підприємством застосовуються методи ціноутворення, орієнтовані на прибуток. Такий метод є цілком логічним для монополіста, адже дозволяє акумулювати зібрані кошти та використовувати їх на подальший розвиток та вдосконалення діяльності підприємства.

ТОВ «TWW&Ko» сьогодні націлена на реалізацію стратегії престижних цін. В даному випадку підприємством передбачена орієнтація продажу товарів за цінами, вищими за середні. Цільова аудиторія в нашому випадку приділяє суттєву увагу якості, товарній марці і чутливо реагують на фактор престижності.

Базова націнка на абсолютно всю продукцію підприємства, яка продається посередникам - 20%. Також в головному офісі присутній звичайний роздрібний магазин австрійської продукції. Такий магазин, працюючи вже не як оптовик, а як звичайне роздрібне підприємство, ставить націнку значно вищу - в межах від 50 до 55% від закупівельної вартості.

Як ми можемо з вами побачити в прайс-листі, ціни на продукцію є дуже різноманітні.

Але не можна не сказати, про своєрідну програму лояльності фірми «TWW&Ko», яка притаманна майже кожному оптовику сьогодні. Це наявність суттєвих знижок.

Знижки є не тільки основним елементом цінової політики підприємства, а ще й непоганим комунікаційним фактором. Знижки чудово стимулюють попит на продукцію та послуги.

Компанією «TWW&Ko» використовуються наступні знижки:

· знижка «сконто» - практикується при розрахунках готівкою. Базовий термін відстрочки - 30 днів. Але якщо покупець заплатить протягом перших 10-ти днів - автоматично отримує знижку у 3%. Акції такого плану дозволяють зацікавити покупців прискорювати процес розрахунку за відвантажений товар.

· бонусна знижка - надається постійним покупцям залежно від обсягу річного продажу. Таким чином - якщо за рік купити продукції більш ніж як на 500 тис. грн. - одразу заноситесь у список пріоритетних клієнтів та отримуєте бонусні -3%.

· спеціальні знижки - надаються постійним покупцям, а також покупцям, в яких найбільше зацікавлений продавець продукції.

5. Комплекс маркетингових комунікацій ТОВ «TWW&Ko»

Система маркетингових комунікацій являє собою діяльність підприємства, спрямовану на інформування, переконання і нагадування споживачам про свої товари, стимулювання їхнього збуту і створення позитивного іміджу фірми.

Знаходячись вже 11 років на українському ринку, компанія TWW&Ko з самого початку свого становлення почала вести досить цікаву, як для оптового підприємства, маркетингову діяльність.

Проводились і проводяться різноманітні акції, гнучка цінова політика дозволяє робити знижки постійним клієнтам, пряме спілкування кожного з менеджерів «на пряму» з клієнтами та посередниками дозволяє краще розуміти їх потреби та поступово вдосконалювати процес реалізації своєї продукції.

Детальніше зупинюсь на акціях та івентах, які проводяться компанією TWW&Ko.

Одинадцять років тому, у 1999-ому році, австрійський гігант штемпельної продукції вирішив з'явитись на ринку України. В тому ж році було покладено початок цікавій традиції - проводити щорічно велику вечірку для своїх клієнтів. Традиційним місцем проведення став клуб «Freedom».

На івент запрошувались зірки естради, проводились різноманітні конкурси. Всі учасники автоматично ставали учасниками розіграшу низки дорогих призів, а на переможця завжди чекало щось несподіване.

Пройшло вже стільки часу, а щорічна вечірка ще й досі викликає шалений інтерес з боку учасників та організаторів. Це є чудова можливість напряму, без телефонів, поспілкуватися зі своїми регіональними колегами, поговорити з директорами крупних фірм та домовитись про співпрацю, в решті решт просто познайомитись з цікавими людьми, які так само як і ти люблять цю роботу і цінують корпоративні традиції.

Також щороку проводиться величезна кількість різноманітних акцій та спеціальних пропозиція задля стимулювання збуту певної позиції. Це відбувається за декількох причин:

- на складах є позиції, які погано продаються або вже занадто довго там затримались. В такому разі на продукцію може даватись суттєва знижка задля приваблення клієнтів та створення попиту на товар. Зазвичай такі акції використовують наприкінці фінансового року підприємства задля кращого показнику результативності та для звільнення складських площ для нових колекцій.

- з метою ознайомлення покупців з певним видом штемпельної продукції. Інколи посередники не впевнені, що певна позиція буде добро продаватись і не бажають ризикувати. Ось тоді менеджери Тродат відпускають їм певні партії продукція для дослідження реакції кінцевого споживача. На основі цих даних вже відбувається кінцева корекція кількості замовлень, які TWW&Ko робить в Австрії.

- з метою стимулювання збуту. В кризові для нашої економіки часи на весь асортимент продукції були надані величезні знижки, аби хоч якось підтриматись на плаву та не зазнати величезних збитків.

У прайс-листу, з яким може ознайомитись кожен бажаючий на офіційному сайті компанії, зазначені різні рівні цін залежно від обсягу придбаної продукції. Це дозволяє приблизно орієнтуватися клієнтам на який з можливих рівнів цін вони можуть вийти найближчим часом.

Але знижки - це ще далеко не все. Сьогодні де досить розповсюджена форма приваблення клієнтів, але багато хто звертає увагу на щось масштабніше, більш суттєве, ніж просто знижка.

У 2007, 2008, 2009 та 2011 роках компанія TWW&Ko проводила і проводить акцію «автомат», сутність якої полягала в наступному: кожен покупець певної кількості продукції гарантовано отримував призи, які були зазначені в списку акційних. До них (у 2011 р) належать:

- за 100 та 60 штук певної одиниці товару (4911,4912,4913 та 4915,4926,4927,4928 відповідно) може бути надана знижка у 15%.

- за 50 штук певної одиниці товару (4911,4912,4913) можна буде отримати знижку у 10%.

- за 25 та 15 штук певної одиниці товару (4911,4912,4913 та 4915,4926,4927,4928 відповідно) можна отримати знижку у 5%.

І такі маркетингові ходи не є диковинкою в компанії. Такі або схожі акції проводяться щороку і призводять до шаленого росту популярності на акційні товари.

Але давайте трішки поговоримо і про персонал компанії. Задля покращення їх професійних даних, компанія щороку проводить виїзні тренінги, які допомагають більш ефективно працювати в команді та спільними зусиллями досягати поставленої мети.

А у 2008-ому році компанія «Trodat» запросила всіх своїх українських топ-менеджерів до себе на батьківщину, Австрію, задля кращого ознайомлення з процесом виготовлення продукції та методами її проектування.

В програму входили екскурсії по виробничим потужностям, технологічному центру, в якому власне і відбувається процес зародження нової штемпельної продукції, та відвідання головного офісу компанії в австрійському містечку Велсі, з якого відбувається керування всіма структурами підприємства.

Підбиваючи підсумки, можна виділити такі засоби маркетингових комунікацій:

- Акції: для покращення збуту, ТОВ TWW&Ko постійно проводить акції, в яких залежно від кількості купленої продукції кожен з покупців гарантовано отримує дорогі призи згідно умов акції;

- Івенти: щороку в Києві святкується День Народження ТОВ «TWW&Ko». У зв'язку з цим організовується масштабна вечірка для найкращих клієнтів та менеджерів. Протягом івенту відбуваються також акції та розіграші призів.

- Стимулювання збуту на підприємстві здійснюється за наявності преміальних витрат та прогресивної ставки з\п, яка включає в себе відсоток за кількість проданої продукції.

6. Управління каналами розподілу ТОВ «TWW&Ko»

Размещено на http://www.allbest.ru/

Размещено на http://www.allbest.ru/

Структура каналу розподілу

Ширина каналу розподілу (починаючи безпосередньо з ТОВ TWW&Ko), в даному випадку, складає:

· 42 оптових покупці;

· близько 90 дрібнооптових;

· 500 магазинів роздрібної торгівлі та канцелярій.

Як бачимо, фірма користується складною системою каналу розподілу. Вона може варіюватись, залежно від регіону, від однорівневого до трирівневого каналу розподілу.

Стратегія охоплення ринку здійснюється на основі наступних даних:

· Цілі розподілу - збільшення частки ринку та обсягів продажу;

· Горизонт покупця - оптові підприємства;

· Горизонт ринку - місця роздрібного продажу;

· Типи посередників: оптові, дрібнооптові та роздрібні місця продажу.

ТОВ «TWW&Ko» є оптовим підприємством. Продукція на склади надходить напряму від виробника: офіційного постачальника Trodat та фірмою Reiner (автоматичні нумератори.)

Компанія TWW&Ko дуже цінує пунктуальність роботи з клієнтами, ось чому відправка замовленої посередниками штемпельної продукції відбувається одразу у вечір замовлення.

Перевага надається таким автоперевізникам, як «Гюнсел» та «Нічний Експрес» (на цих двох перевізників припадає близько 90% всього руху товару територією України). Це пояснюється досить зручною маршрутною картою, швидкістю та надійністю перевезень. Також не ігнорується «Автолюкс», «Делівері», «Нова Пошта», та «Євроекспес». Але частка перевезень цих компаній досить мала - в середньому близько 2 відсотків від загальної маси продукції.

Щодо Києва та області - на підприємстві є 3 службові кур'єри, які довезуть вашу продукцію одразу на полиці вашого магазину або офісу. Варто лише зазначити, що доставка штемпельної продукції, як автобусами, так і службовими авто, здійснюється лише за умови, що вартість замовлення складає більше ніж 500 грн.

Процес поповнення складів австрійськими штампами теж досить цікавий - два рази на місяць до Австріїї надсилається заява, де прописуються всі необхідні агрегати. Зазвичай прослідковується тенденція до поступового дописання у заяву додаткової кількості продукції, що наглядно свідчить про перевиконання менеджерами планів з продажу.

Компанія TWW&Ko хоча і вважається фактично оптовим підприємством, також містить відділ роздрібної торгівлі. Таким чином діяльність підприємство у відсотковому складі можна показати так: оптова торгівля - 99,5%, роздрібна торгівля - 0,5%.

Висновки

На основі діяльності ТОВ «TWW&Ko» я дослідив організацію маркетингової діяльності та особливості її функціонування на даному товаристві.

Сьогодні правильна організація маркетингової діяльності є дуже важливою для підприємств будь-якого типу. Вона дозволяє ефективно проводити як цінову, так і товарну політику, здійснювати комплекс маркетингових комунікацій та проводити аналіз стану діяльності підприємства.

В цій курсовій роботі було розглянуто основні теоретичні аспекти організації маркетингової діяльності підприємства.

Було надано чітке визначення терміну «маркетинг», яке характеризує процес, в ході якого окремі особи і групи осіб отримують необхідне і бажане за допомогою створення товарів і споживчих цінностей і обміну ними один з одним.

Ми розкрили три основні девізи маркетингової діяльності та надали коротку характеристику кожному.

Було визначено, що маркетинг нараховує 7 основних функцій, серед яких: комплексне дослідження ринку; розробка стратегій маркетингу; товарна політика; цінова політика; політика розподілу; просування товарів; контроль маркетингу.

Увага активно зупинялась на вивченні об'єктів та рівнів маркетингової діяльності, дослідженні підходів до вивчення маркетингової діяльності підприємства.

На сучасному етапі розвитку економічної системи, що характеризується високою нестабільністю та рухливістю політичних, ринкових, технологічних та інших процесів, для підприємств різних типів і сфер діяльності загострюються проблеми забезпечення та підтримки конкурентоспроможності. Комплексний характер та складна природа конкурентоспроможності підприємства обумовлюють широкий спектр напрямків теоретичних і прикладних досліджень, спрямованих на виявлення джерел конкурентоспроможності, способів її підвищення та методів оцінки досягнутого рівня. Кожний із зазначених напрямків утворює методологічно самостійне проблемне поле та вимагає окремих досліджень.

Щодо ТОВ «TWW&Ko», було проведено повний комплекс маркетингових досліджень. Ми вдало дослідили товарну, цінову та збутову політику підприємства.

Розкрили основні напрямки асортиментної політики, провели аналіз широти та глибини асортименту; з'ясували, які ж методи ціноутворення використовує підприємство для досягнення максимально необхідного результату, з'ясували сутність нашої цінової стратегії, детально поговорили про знижки та акції.

Побудували збутову структуру каналу розподілу, дослідили та опрацювали стратегії охоплення ринку.

Також було проведено повний аналіз маркетингових комунікацій ТОВ «TWW&Ko». Були дослідженні акції та івенти, а також новорічні та передсвяткові дні продажів продукції.

В силу своїх можливостей надали інформацію про можливі шляхи вдосконалення та покращення маркетингової діяльності підприємства.

Список джерел

1. Багиев Г.Л., Аренков И.А. Основы маркетинговых исследований. Учебное пособие. - Спб.: Изд-во СПбУЭиФ, 1996. -94 с.

2. Вовчак А.В. Маркетинговий менеджмент. К:КНЕУ, 1998. -268 с.

3. Гаркавенко С.С. Маркетинг. Підручник. - К.:Лібра, 2004. -712 с.

4. Кардаш В.Я. Маркетингова товарна політика. К:,» Знання», 1998 р.

5. Котлер Ф. Основы маркетинга: Пер. с англ. - М.: Ростингер, 1996. - 704 с.

6. Кошкин Л.И. Хачатуров А.Е. Булатов И.С. Менеджмент на промышленном предприятии. К: «Эколайн», 2000.

7. Моделі аналізу та прогнозування збуту продукції підприємств в умовах ринкової економіки: Автореф. дис. канд. екон. наук: 08.03.02 / В.Є. Хаустова / Донец. нац. ун-т. - Донецьк, 2000. - 18 с. - укp.

8. Практикум по проведению маркетинга. Как внедрять маркетинг на средних и малых предприятиях. // Проект ТАСИС по распространению технической информации. Издание Европейской Комиссии. - К.2001, 65 с.

9. Старостина А.А., Кравченко В.А., Маркетинговые исследования на стадии разработки идеи нового товара. К:НТУУ «КПИ», 2001

10. Старостіна А.О., Зозульов О.В. Маркетинг: Навч. посіб. - 2-е вид., переробл. і доп. - К.: Знання-Прес, 2003. - 326 с.

11. Тарасюк Г.М., Шваб Л.І. Планування діяльності підприємства. Навч. посіб. - К.:» Каравела», 2003. - 432 с.

12. Голубков Е.П. Маркетинговые исследования: теория, практика, методология. - М.: Финпресс, 1998.-С. 219-225

13. Лебедев О.Т., Филиппова О.Ю. Основы маркетинга.\ Уч. Пос.-СПб: Издательский Дом «МиМ», 1997.-220 с.

14. Маркетинг в АПК Под ред. Г.П. Абрамовой. - М.: Колос, 1997.

15. Савицкая Г.В. Анализ хозяйственной деятельности предприятия. - Мн.: ООО «Новое здание», 1999. - 688 с.

16. Маркетинг. Под ред. А.Н. Романова. - М. Банки и биржы, 1995

17. Маркетинг. Уч. Пос.\ Под ред. А.М. Немчанина, Д.В. Минаева. - СПб: Издательский Дом «Бизнес-пресса», 2001. - 512 с.

18. Гилбер А. Черчилль. Маркетинговые исследования. - СПб: Издательство «Питер», - 2000. - 752 с.

19. Завгородняя А.В., Ямпольская Д.О. Маркетинговое планирование. - Спб.: Питер, 2002. -352 с.

20. Закон України «Про господарські товариства», «Про підприємство».

21. Куденко Н.В. Стратегічний маркетинг. - К.: Вид-во КНЕУ, 1998.

22. Пешкова Е.П. Маркетинговий анализ в деятельности фирмы. - М.: Ось-89, 1997.

23. Бурцева Т.А., Сизов В.С., Цень О.А. Управление маркетингом: Учебное пособие - М. «Экономистъ», 2005 - 271 с.

24. Дорофеев В.Д. Маркетинг в управлении организацией. - П., 2001.

25. Королькова Е.М. Организация маркетинга на предприятии. - Издательство ТГТУ, 2001 г.

26. Шкардун В., Ахтямов Т. Оценка готовности предприятия к реализации маркетинговой стратегии. \\ Маркетинг: - 2001. - №53, с. 79-86.

Размещено на Allbest.ru
								